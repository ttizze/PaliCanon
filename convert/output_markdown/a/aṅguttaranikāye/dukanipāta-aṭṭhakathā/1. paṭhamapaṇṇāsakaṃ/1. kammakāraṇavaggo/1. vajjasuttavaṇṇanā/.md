[03] 1^b^.^eb^ dukanipātassa ^a^V2.0001^ea^ ^a^M2.0001^ea^ ^a^P2.0088^ea^ paṭhame  ^b^vajjānī^eb^ti dosā aparādhā. ^b^diṭṭhadhammika^eb^nti diṭṭheva dhamme  imasmiṃyeva attabhāve uppannaphalaṃ. ^b^samparāyika^eb^nti samparāye  anāgate attabhāve uppannaphalaṃ. ^b^āgucāri^eb^nti pāpakāriṃ  aparādhakārakaṃ. ^b^rājāno gahetvā vividhā kammakāraṇā  kārente^eb^ti coraṃ gahetvā vividhā kammakāraṇā rājapurisā karonti,  rājāno pana tā kārenti nāma. taṃ coraṃ evaṃ ^a^V2.0002^ea^ kammakāraṇā  kāriyamānaṃ esa passati. tena vuttaṃ -- ``passati coraṃ āgucāriṃ  rājāno gahetvā vividhā kammakāraṇā kārente''ti.  ^b^addhadaṇḍakehī^eb^ti muggarehi, pahārasādhanatthaṃ vā catuhatthadaṇḍaṃ dvedhā  chetvā gahitadaṇḍakehi. ^b^bilaṅgathālika^eb^nti  kañjiyaukkhalikakammakāraṇaṃ. taṃ karontā sīsakaṭāhaṃ uppāṭetvā tattaṃ  ayoguḷaṃ saṇḍāsena gahetvā tattha pakkhipanti, tena matthaluṅgaṃ  pakkuthitvā ^a^M2.0002^ea^ uttarati. ^b^saṅkhamuṇḍika^eb^nti saṅkhamuṇḍakammakāraṇaṃ.  taṃ karontā uttaroṭṭhaubhatokaṇṇacūḷikagalavāṭakaparicchedena ^a^P2.0089^ea^  cammaṃ chinditvā sabbakese ekato gaṇṭhiṃ katvā daṇḍakena  veṭhetvā uppāṭenti, saha kesehi cammaṃ uṭṭhahati. tato sīsakaṭāhaṃ  thūlasakkharāhi ghaṃsitvā dhovantā saṅkhavaṇṇaṃ karonti.  ^b^rāhumukha^eb^nti rāhumukhakammakāraṇaṃ. taṃ karontā saṅkunā mukhaṃ  vivaritvā antomukhe dīpaṃ jālenti, kaṇṇacūḷikāhi vā paṭṭhāya mukhaṃ  nikhādanena khananti, lohitaṃ paggharitvā mukhaṃ pūreti.

[03] ^b^jotimālika^eb^nti sakalasarīraṃ telapilotikāya veṭhetvā  ālimpenti. ^b^hatthapajjotika^eb^nti hatthe telapilotikāya veṭhetvā  dīpaṃ viya pajjālenti. ^b^erakavattika^eb^nti erakavattakammakāraṇaṃ.  taṃ karontā heṭṭhāgīvato paṭṭhāya cammavaṭṭe kantitvā gopphake ṭhapenti,  atha naṃ yottehi bandhitvā kaḍḍhanti. so attano cammavaṭṭe  akkamitvā akkamitvā patati. ^b^cīrakavāsika^eb^nti  cīrakavāsikakammakāraṇaṃ. taṃ karontā tatheva cammavaṭṭe kantitvā  kaṭiyaṃ ṭhapenti, kaṭito paṭṭhāya kantitvā gopphakesu ṭhapenti,  uparimehi heṭṭhimasarīraṃ cīrakanivāsananivatthaṃ viya hoti.  ^b^eṇeyyaka^eb^nti eṇeyyakakammakāraṇaṃ. taṃ karontā ubhosu kapparesu  ca ubhosu jāṇukesu ca ayavalayāni datvā ayasūlāni koṭṭenti.  so catūhi ayasūlehi bhūmiyaṃ patiṭṭhahati. atha naṃ parivāretvā aggiṃ  karonti. ``eṇeyyako jotipariggaho yathā''ti āgataṭṭhānepi  idameva vuttaṃ. taṃ kālena kālaṃ sūlāni apanetvā catūhi  aṭṭhikoṭīhiyeva ṭhapenti. evarūpā kammakāraṇā nāma natthi.

[03] ^b^baḷisamaṃsika^eb^nti ^a^P2.0090^ea^ ubhatomukhehi  baḷisehi paharitvā cammamaṃsanhārūni uppāṭenti.  ^b^kahāpaṇika^eb^nti sakalasarīraṃ tiṇhāhi vāsīhi koṭito paṭṭhāya  kahāpaṇamattaṃ, kahāpaṇamattaṃ pātentā koṭṭenti.  ^b^khārāpatacchika^eb^nti sarīraṃ tattha tattha āvudhehi paharitvā  kocchehi khāraṃ ghaṃsanti, cammamaṃsanhārūni paggharitvā  aṭṭhikasaṅkhalikāva tiṭṭhati. ^b^palighaparivattika^eb^nti ekena  passena nipajjāpetvā kaṇṇacchiddena ayasūlaṃ koṭṭetvā pathaviyā  ekābaddhaṃ karonti. atha naṃ pāde ^a^V2.0003^ea^ gahetvā āviñchanti.  ^b^palālapīṭhaka^eb^nti cheko ^a^M2.0003^ea^ kāraṇiko chavicammaṃ acchinditvā  nisadapotehi aṭṭhīni bhinditvā kesesu gahetvā ukkhipati,  maṃsarāsiyeva hoti. atha naṃ keseheva pariyonandhitvā gaṇhanti,  palālavaṭṭiṃ viya katvā puna veṭhenti. ^b^sunakhehipī^eb^ti  katipayāni divasāni āhāraṃ adatvā chātakasunakhehi khādāpenti.  te muhuttena aṭṭhikasaṅkhalikameva karonti. ^b^sūle uttāsente^eb^ti  sūle āropente.

[03] ^b^na paresaṃ pābhataṃ vilumpanto caratī^eb^ti paresaṃ santakaṃ bhaṇḍaṃ  parammukhaṃ ābhataṃ antamaso antaravīthiyaṃ patitaṃ sahassabhaṇḍikampi  disvā ``iminā jīvissāmī''ti vilumpanto na vicarati, ko  iminā atthoti piṭṭhipādena vā pavaṭṭetvā gacchati.

[03] ^b^pāpako^eb^ti ^a^P2.0091^ea^ lāmako. ^b^dukkho^eb^ti  aniṭṭho. ^b^kiñca ta^eb^nti kiṃ nāma taṃ kāraṇaṃ bhaveyya.  ^b^yāha^eb^nti yena ahaṃ. ^b^kāyaduccarita^eb^nti pāṇātipātādi  tividhaṃ akusalaṃ kāyakammaṃ. ^b^kāyasucarita^eb^nti tassa  paṭipakkhabhūtaṃ tividhaṃ kusalakammaṃ. ^b^vacīduccarita^eb^nti  musāvādādi catubbidhaṃ akusalaṃ vacīkammaṃ. ^b^vacīsucarita^eb^nti  tassa paṭipakkhabhūtaṃ catubbidhaṃ kusalakammaṃ. ^b^manoduccarita^eb^nti  abhijjhādi tividhaṃ akusalakammaṃ. ^b^manosucarita^eb^nti tassa  paṭipakkhabhūtaṃ tividhaṃ kusalakammaṃ. ^b^suddhaṃ attānaṃ pariharatī^eb^ti  ettha duvidhā suddhi -- pariyāyato ca nippariyāyato ca.  saraṇagamanena hi pariyāyena suddhaṃ attānaṃ pariharati nāma. tathā  pañcahi sīlehi, dasahi sīlehi -- catupārisuddhisīlena,  paṭhamajjhānena...pe0... nevasaññānāsaññāyatanena, sotāpattimaggena,  sotāpattiphalena...pe0... arahattamaggena pariyāyena suddhaṃ attānaṃ  pariharati nāma. arahattaphale patiṭṭhito pana khīṇāsavo chinnamūlake  pañcakkhandhe nhāpentopi khādāpentopi bhuñjāpentopi nisīdāpentopi  nipajjāpentopi nippariyāyeneva suddhaṃ nimmalaṃ attānaṃ pariharati  paṭijaggatīti veditabbo.

[03] ^b^tasmā^eb^ti yasmā imāni dve vajjāneva, no na vajjāni,  tasmā. ^b^vajjabhīruno^eb^ti vajjabhīrukā.  ^b^vajjabhayadassāvino^eb^ti vajjāni bhayato dassanasīlā. ^b^etaṃ  pāṭikaṅkha^eb^nti etaṃ icchitabbaṃ, etaṃ avassaṃbhāvīti attho.  ^b^ya^eb^nti nipātamattaṃ, kāraṇavacanaṃ vā yena kāraṇena parimuccissati  sabbavajjehi ^a^M2.0004^ea^. kena pana kāraṇena parimuccissatīti? catutthamaggena  ceva catutthaphalena ca. maggena ^a^P2.0092^ea^ hi parimuccati  nāma, phalaṃ patto parimutto nāma hotīti. kiṃ pana ^a^V2.0004^ea^ khīṇāsavassa  akusalaṃ na vipaccatīti? vipaccati, taṃ pana khīṇāsavabhāvato pubbe  kataṃ. tañca kho imasmiṃyeva attabhāve, samparāye panassa kammaphalaṃ  nāma natthīti. paṭhamaṃ.