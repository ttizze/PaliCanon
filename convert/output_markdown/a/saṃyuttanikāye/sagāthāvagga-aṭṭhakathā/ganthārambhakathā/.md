[21] karuṇāsītalahadayaṃ ^a^V1.0001^ea^ ^a^P1.0001^ea^  ^a^M1.0001^ea^,  paññāpajjotavihatamohatamaṃ.

[22] sanarāmaralokagaruṃ, vande ^b^sugataṃ^eb^ gativimuttaṃ..

[21] buddhopi buddhabhāvaṃ, bhāvetvā ceva sacchikatvā ca.

[22] yaṃ upagato gatamalaṃ, vande tamanuttaraṃ ^b^dhammaṃ^eb^..

[21] sugatassa orasānaṃ, puttānaṃ mārasenamathanānaṃ.

[22] aṭṭhannampi samūhaṃ, sirasā vande ^b^ariyasaṅghaṃ^eb^..

[21] iti ^a^V1.0002^ea^ me pasannamatino, ratanattayavandanāmayaṃ puññaṃ.

[22] yaṃ suvihatantarāyo, hutvā tassānubhāvena..

[21] saṃyuttavaggapaṭimaṇḍitassa, ^b^saṃyuttāagamavarassa^eb^.

[22] buddhānubuddhasaṃvaṇṇitassa, ñāṇappabhedajananassa..

[21] atthappakāsanatthaṃ, ^b^aṭṭhakathā^eb^ ādito vasisatehi.

[22] pañcahi yā saṅgītā, anusaṅgītā ca pacchāpi..

[21] sīhaḷadīpaṃ pana ābhatātha, vasinā mahāmahindena.

[22] ṭhapitā sīhaḷabhāsāya, dīpavāsīnamatthāya..

[21] apanetvāna ^a^M1.0002^ea^ tatohaṃ, sīhaḷabhāsaṃ manoramaṃ bhāsaṃ.

[22] tantinayānucchavikaṃ, āropento vigatadosaṃ..

[21] samayaṃ avilomento, therānaṃ theravaṃsadīpānaṃ.

[22] sunipuṇavinicchayānaṃ, mahāvihāre nivāsīnaṃ..

[21] hitvā ^a^P1.0002^ea^ punappunāgata-matthaṃ, atthaṃ  pakāsayissāmi.

[22] sujanassa ca tuṭṭhatthaṃ, ciraṭṭhitatthañca dhammassa..

[21] sāvatthipabhūtīnaṃ, nagarānaṃ vaṇṇanā katā heṭṭhā.

[22] saṅgītīnaṃ dvinnaṃ, yā me atthaṃ vadantena..

[21] vitthāravasena sudaṃ, vatthūni ca yāni tattha vuttāni.

[22] tesampi na idha bhiyyo, vitthārakathaṃ karissāmi..

[21] suttānaṃ ^a^V1.0003^ea^ pana atthā, na vinā vatthūhi ye pakāsanti.

[22] tesaṃ pakāsanatthaṃ, vatthūnipi dassayissāmi..

[21] sīlakathā dhutadhammā, kammaṭṭhānāni ceva sabbāni.

[22] cariyāvidhānasahito, jhānasamāpattivitthāro..

[21] sabbā ca abhiññāyo, paññāsaṅkalananicchayo ceva.

[22] khandhādhātāyatanindriyāni, ariyāni ceva cattāri..

[21] saccāni paccayākāradesanā, suparisuddhanipuṇanayā.

[22] avimuttatantimaggā, vipassanābhāvanā ceva..

[21] iti pana sabbaṃ yasmā, ^b^visuddhimagge^eb^ mayā  suparisuddhaṃ.

[22] vuttaṃ tasmā bhiyyo, na taṃ idha vicārayissāmi..

[21] ``majjhe ^b^visuddhimaggo,^eb^ esa catunnampi  āgamānañhi.

[22] ṭhatvā pakāsayissati, tattha yathābhāsitamatthaṃ''..

[21] icceva kato tasmā, tampi gahetvāna saddhimetāya.

[22] aṭṭhakathāya vijānatha, saṃyuttavinissitaṃ atthanti..