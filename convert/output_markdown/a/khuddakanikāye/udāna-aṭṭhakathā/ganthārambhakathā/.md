[21] mahākāruṇikaṃ ^a^M0.0001^ea^ ^a^V0.0001^ea^ ^a^P0.0001^ea^ ^b^nāthaṃ,^eb^  ñeyyasāgarapāraguṃ.

[22] vande nipuṇagambhīra-vicitranayadesanaṃ..

[21] vijjācaraṇasampannā, yena nīyanti lokato.

[22] vande tamuttamaṃ ^b^dhammaṃ,^eb^ sammāsambuddhapūjitaṃ..

[21] sīlādiguṇasampanno, ṭhito maggaphalesu yo.

[22] vande ^b^ariyasaṅghaṃ^eb^ taṃ, puññakkhettaṃ anuttaraṃ..

[21] vandanājanitaṃ puññaṃ, iti yaṃ ratanattaye.

[22] hatantarāyo sabbattha, hutvāhaṃ tassa tejasā..

[21] tena ^a^V0.0002^ea^ tena nidānena, desitāni hitesinā.

[22] yāni suddhāpadānena, udānāni mahesinā..

[21] tāni sabbāni ekajjhaṃ, āropentehi saṅgahaṃ.

[22] ^b^udānaṃ^eb^ nāma saṅgītaṃ, dhammasaṅgāhakehi yaṃ..

[21] jinassa dhammasaṃvega-pāmojjaparidīpanaṃ.

[22] somanassasamuṭṭhāna-gāthāhi paṭimaṇḍitaṃ..

[21] tassa gambhīrañāṇehi, ogāhetabbabhāvato.

[22] kiñcāpi dukkarā kātuṃ, atthasaṃvaṇṇanā mayā..

[21] sahasaṃvaṇṇanaṃ ^a^M0.0002^ea^ ^a^P0.0002^ea^ yasmā, dharate satthusāsanaṃ.

[22] pubbācariyasīhānaṃ, tiṭṭhateva vinicchayo..

[21] tasmā taṃ avalambitvā, ogāhetvāna pañcapi.

[22] nikāye upanissāya, porāṇaṭṭhakathānayaṃ..

[21] suvisuddhaṃ asaṃkiṇṇaṃ, nipuṇatthavinicchayaṃ.

[22] ^b^mahāvihāravāsīnaṃ,^eb^ samayaṃ avilomayaṃ..

[21] punappunāgataṃ atthaṃ, vajjayitvāna sādhukaṃ.

[22] yathābalaṃ karissāmi, ^b^udānassatthavaṇṇanaṃ^eb^..

[21] iti ākaṅkhamānassa, saddhammassa ciraṭṭhitiṃ.

[22] vibhajantassa tassatthaṃ, sādhu gaṇhantu sādhavoti..

[03] tattha ^b^udāna^eb^nti kenaṭṭhena udānaṃ? udānanaṭṭhena. kimidaṃ  udānaṃ nāma? pītivegasamuṭṭhāpito udāhāro. yathā hi yaṃ telādi  minitabbavatthu mānaṃ gahetuṃ na sakkoti, vissanditvā gacchati, taṃ  ``avaseko''ti vuccati. yañca jalaṃ taḷākaṃ gahetuṃ na sakkoti,  ajjhottharitvā ^a^V0.0003^ea^ gacchati, taṃ ``ogho''ti vuccati. evameva yaṃ  pītivegasamuṭṭhāpitaṃ vitakkavipphāraṃ antohadayaṃ sandhāretuṃ na sakkoti,  so adhiko hutvā anto asaṇṭhahitvā bahi vacīdvārena nikkhanto  paṭiggāhakanirapekkho udāhāraviseso ^b^``udāna''^eb^nti vuccati.  dhammasaṃvegavasenapi ayamākāro labbhateva.

[03] tayidaṃ katthaci gāthābandhavasena katthaci vākyavasena pavattaṃ.  yaṃ pana aṭṭhakathāsu ``somanassañāṇamayikagāthāpaṭisaṃyuttā''ti  udānalakkhaṇaṃ vuttaṃ, taṃ yebhuyyavasena vuttaṃ. yebhuyyena hi udānaṃ  gāthābandhavasena bhāsitaṃ pītisomanassasamuṭṭhāpitañca. itarampi pana  ``atthi, bhikkhave, tadāyatanaṃ, yattha neva pathavī na āpo''tiādīsu  (udā0 71) ``sukhakāmāni bhūtāni, yo daṇḍena vihiṃsatī''ti  (dha0 pa0 131), ``sace bhāyatha dukkhassa, sace vo  dukkhamappiya''nti evamādīsu (udā0 44; netti0 91) ca labbhati.

[03] evaṃ tayidaṃ sabbaññubuddhabhāsitaṃ, paccekabuddhabhāsitaṃ,  sāvakabhāsitanti tividhaṃ hoti. tattha paccekabuddhabhāsitaṃ --  ``sabbesu ^a^P0.0003^ea^ bhūtesu nidhāya daṇḍaṃ, aviheṭhayaṃ ^a^M0.0003^ea^ aññatarampi  tesa''ntiādinā (su0 ni0 35; cūḷani0 khaggavisāṇasuttaniddesa  121) khaggavisāṇasutte āgatameva. sāvakabhāsitānipi --

[21] ``sabbo rāgo pahīno me, sabbo doso samūhato.

[22] sabbo me vihato moho, sītibhūtosmi nibbuto''ti..  (theragā0 79) --

[25] ādinā theragāthāsu --

[21] ``kāyena saṃvutā āsiṃ, vācāya uda cetasā.

[22] samūlaṃ taṇhamabbuyha, sītibhūtāsmi nibbutā''ti..  (therīgā0 15) --

[25] ādinā therīgāthāsu ca āgatāni. tāni pana tesaṃ  therānaṃ therīnañca na kevalaṃ udānāni eva, atha kho sīhanādāpi  honti. sakkādīhi devehi bhāsitāni ``aho dānaṃ paramadānaṃ,  kassape suppatiṭṭhita''ntiādīni (udā0 27),  ārāmadaṇḍabrāhmaṇādīhi manussehi ca bhāsitāni ``namo tassa  bhagavato''tiādīni (a0 ni0  2.38) tisso saṅgītiyo  ārūḷhāni udānāni santi eva, na tāni idha adhippetāni.  yāni pana sammāsambuddhena sāmaṃ ^a^V0.0004^ea^ āhacca bhāsitāni jinavacanabhūtāni,  yāni sandhāya bhagavatā pariyattidhammaṃ navadhā vibhajitvā uddisantena  udānanti vuttāni, tāneva dhammasaṅgāhakehi ^b^``udāna''^eb^nti  saṅgītanti tadevettha saṃvaṇṇetabbabhāvena gahitaṃ.

[03] yā pana ``anekajātisaṃsāra''ntiādigāthāya dīpitā bhagavatā  bodhimūle udānavasena pavattitā anekasatasahassānaṃ sammāsambuddhānaṃ  avijahitaudānagāthā ca, etā aparabhāge pana dhammabhaṇḍāgārikassa  bhagavatā desitattā dhammasaṅgāhakehi udānapāḷiyaṃ saṅgahaṃ anāropetvā  dhammapade saṅgītā. yañca ``aññāsi vata, bho koṇḍañño, aññāsi  vata, bho koṇḍañño''ti (mahāva0 17; saṃ0 ni0  5.1081;  paṭi0 ma0 2.30) udānavacanaṃ dasasahassilokadhātuyā devamanussānaṃ  pavedanasamatthanigghosavipphāraṃ bhagavatā bhāsitaṃ, tadapi  dhammacakkappavattanasuttantadesanāpariyosāne attanā ^a^M0.0004^ea^ adhigatadhammekadesassa  yathādesitassa ariyamaggassa ^a^P0.0004^ea^ sāvakesu sabbapaṭhamaṃ therena  adhigatattā attano parissamassa saphalabhāvapaccavekkhaṇahetukaṃ  paṭhamabodhiyaṃ sabbesaṃ eva bhikkhūnaṃ sammāpaṭipattipaccavekkhaṇahetukaṃ  ``ārādhayiṃsu vata maṃ bhikkhū ekaṃ samaya''ntiādivacanaṃ (ma0 ni0  1.225) viya pītisomanassajanitaṃ udāhāramattaṃ, ``yadā have  pātubhavanti dhammā''tiādivacanaṃ (mahāva0 1-3; udā0 1-3) viya  pavattiyā nivattiyā vā na pakāsananti, na dhammasaṅgāhakehi  udānapāḷiyaṃ saṅgītanti daṭṭhabbaṃ.

[03] taṃ panetaṃ ^b^udānaṃ^eb^ vinayapiṭakaṃ, suttantapiṭakaṃ,  abhidhammapiṭakanti tīsu piṭakesu suttantapiṭakapariyāpannaṃ,  dīghanikāyo, majjhimanikāyo, saṃyuttanikāyo, aṅguttaranikāyo,  khuddakanikāyoti pañcasu nikāyesu khuddakanikāyapariyāpannaṃ, suttaṃ,  geyyaṃ, veyyākaraṇaṃ, gāthā, udānaṃ, itivuttakaṃ, jātakaṃ, abbhutadhammaṃ,  vedallanti navasu sāsanaṅgesu udānasaṅgahaṃ.

[21] ``dvāsīti buddhato gaṇhiṃ, dve sahassāni bhikkhuto.

[22] caturāsīti sahassāni, ye me dhammā pavattino''ti..  (theragā0 1027) --

[25] evaṃ dhammabhaṇḍāgārikena paṭiññātesu caturāsītiyā  dhammakkhandhasahassesu katipayadhammakkhandhasaṅgahaṃ. bodhivaggo,  mucalindavaggo, nandavaggo, meghiyavaggo, soṇavaggo, jaccandhavaggo,  cūḷavaggo, pāṭaligāmiyavaggoti vaggato aṭṭhavaggaṃ; suttato  asītisuttasaṅgahaṃ, gāthāto pañcanavutiudānagāthāsaṅgahaṃ. bhāṇavārato  aḍḍhūnanavamattā bhāṇavārā. anusandhito bodhisutte ^a^V0.0005^ea^  pucchānusandhivasena ekānusandhi, suppavāsāsutte  pucchānusandhiyathānusandhivasena dve anusandhī, sesesu yathānusandhivasena  ekekova anusandhi, ajjhāsayānusandhi panettha natthi. evaṃ  sabbathāpi ekāsītianusandhisaṅgahaṃ. padato satādhikāni ekavīsa  padasahassāni, gāthāpādato tevīsati catussatādhikāni aṭṭha  sahassāni ^a^P0.0005^ea^, akkharato sattasahassādhikāni saṭṭhi  sahassāni tīṇi ca satāni dvāsīti ca akkharāni. tenetaṃ vuccati  --

[21] ``asīti eva suttantā, vaggā aṭṭha samāsato.

[22] gāthā ca pañcanavuti, udānassa pakāsitā..

[21] ``aḍḍhūnanavamattā ^a^M0.0005^ea^ ca, bhāṇavārā pamāṇato.

[22] ekādhikā tathāsīti, udānassānusandhiyo..

[21] ``ekavīsasahassāni, satañceva vicakkhaṇo.

[22] padānetānudānassa, gaṇitāni viniddise''..

[03] gāthāpādato pana --

[21] ``aṭṭhasahassamattāni, cattāreva satāni ca.

[22] pādānetānudānassa, tevīsati ca niddise..

[21] ``akkharānaṃ sahassāni, saṭṭhi satta satāni ca.

[22] tīṇi dvāsīti ca tathā, udānassa paveditā''ti..

[03] tassa aṭṭhasu vaggesu ^b^bodhivaggo^eb^ ādi, suttesu paṭhamaṃ  ^b^bodhisuttaṃ,^eb^ tassāpi ^b^evaṃ me suta^eb^ntiādikaṃ āyasmatā  ānandena paṭhamamahāsaṅgītikāle vuttanidānamādi. sā panāyaṃ  paṭhamamahāsaṅgīti vinayapiṭake (cūḷava0 437) tantimārūḷhā eva.  yo panettha nidānakosallatthaṃ vattabbo kathāmaggo sopi  sumaṅgalavilāsiniyaṃ dīghanikāyaṭṭhakathāyaṃ (dī0 ni0 aṭṭha0  1ṇidānakathā) vutto evāti tattha vuttanayeneva veditabbo.