[21] vanditvā ^a^M1.0001^ea^ ^a^V1.0001^ea^ ^a^P0.0001^ea^ sirasā seṭṭhaṃ, buddhamappaṭipuggalaṃ.

[22] ñeyyasāgaramuttiṇṇaṃ, tiṇṇaṃ saṃsārasāgaraṃ..

[21] tatheva paramaṃ santaṃ, gambhīraṃ duddasaṃ aṇuṃ.

[22] bhavābhavakaraṃ suddhaṃ, dhammaṃ sambuddhapūjitaṃ..

[21] tatheva anaghaṃ saṅghaṃ, asaṅgaṃ saṅghamuttamaṃ.

[22] uttamaṃ dakkhiṇeyyānaṃ, santindriyamanāsavaṃ..

[21] katena ^a^V1.0002^ea^ tassa etassa, paṇāmena visesato.

[22] ratanattaye visesena, visesassādarena me..

[21] therehi dhīradhīrehi, āgamaññūhi viññubhi.

[21] ``apadānaṭṭhakathā bhante, kātabbā''ti visesato..

[21] punappunādareneva, yācitohaṃ yasassibhi.

[22] tasmāhaṃ sāpadānassa, apadānassasesato..

[21] visesanayadīpassa, dīpissaṃ piṭakattaye.

[22] yathā pāḷinayeneva, atthasaṃvaṇṇanaṃ subhaṃ..

[21] kena ^a^M1.0002^ea^ kattha kadā cetaṃ, bhāsitaṃ dhammamuttamaṃ.

[22] kimatthaṃ bhāsitañcetaṃ, etaṃ vatvā vidhiṃ tato..

[21] nidānesu kosallatthaṃ, sukhuggahaṇadhāraṇaṃ.

[22] tasmā taṃ taṃ vidhiṃ vatvā, pubbāparavisesitaṃ..

[21] purā ^a^P0.0002^ea^ sīhaḷabhāsāya, porāṇaṭṭhakathāya ca.

[22] ṭhapitaṃ taṃ na sādheti, sādhūnaṃ icchiticchitaṃ..

[21] tasmā tamupanissāya, porāṇaṭṭhakathānayaṃ.

[21] vivajjetvā viruddhatthaṃ, visesatthaṃ pakāsayaṃ.

[22] visesavaṇṇanaṃ seṭṭhaṃ, karissāmatthavaṇṇananti..