[40] 1^b^.^eb^ tattha ^b^majjhimasaṅgīti^eb^ nāma paṇṇāsato  mūlapaṇṇāsā majjhimapaṇṇāsā uparipaṇṇāsāti paṇṇāsattayasaṅgahā.  vaggato ekekāya paṇṇāsāya pañca pañca vagge katvā  pannarasavaggasamāyogā. suttato diyaḍḍhasuttasataṃ dve ca suttantā.  padato tevīsuttarapañcasatādhikāni asītipadasahassāni. tenāhu  porāṇā --

[21] ``asītipadasahassāni, bhiyyo pañcasatāni ca.

[22] puna tevīsati vuttā, padamevaṃ vavatthita''nti..

[03] akkharato ^a^M1.0003^ea^ satta akkharasatasahassāni cattālīsañca sahassāni  tepaññāsañca akkharāni. bhāṇavārato asīti bhāṇavārā  tevīsapadādhiko ca upaḍḍhabhāṇavāro. anusandhito  pucchānusandhi-ajjhāsayānusandhi-yathānusandhivasena saṅkhepato tividho  anusandhi. vitthārato panettha tīṇi anusandhisahassāni nava ca  satāni honti. tenāhu porāṇā --

[21] ``tīṇi ^a^V1.0004^ea^ sandhisahassāni, tathā navasatāni ca.

[22] anusandhinayā ete, majjhimassa pakāsitā''ti..

[03] tattha paṇṇāsāsu ^b^mūlapaṇṇāsā^eb^ ādi, vaggesu  ^b^mūlapariyāyavaggo,^eb^ suttesu ^b^mūlapariyāyasuttaṃ^eb^. tassāpi  ``evaṃ me suta''ntiādikaṃ āyasmatā ānandena  paṭhamamahāsaṅgītikāle vuttaṃ nidānamādi. sā panesā  paṭhamamahāsaṅgīti sumaṅgalavilāsiniyā dīghanikāyaṭṭhakathāya ādimhi  vitthāritā. tasmā sā tattha vitthāritanayeneva veditabbā.