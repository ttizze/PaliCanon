[21] visuddhaparivārassa ^a^P7.1301^ea^ ^a^M0.0137^ea^ ^a^V0.0137^ea^, parivāroti sāsane.

[22] dhammakkhandhasarīrassa, khandhakānaṃ anantarā..

[21] saṅgahaṃ yo samāruḷho, tassa pubbāgataṃ nayaṃ.

[22] hitvā dāni karissāmi, anuttānatthavaṇṇanaṃ..

[03] 1^b^.^eb^ tattha ^a^V0.0138^ea^ ^b^yaṃ tena bhagavatā...pe0... paññatta^eb^nti ādinayappavattāya tāva pucchāya  ayaṃ saṅkhepattho -- yo so bhagavā sāsanassa ciraṭṭhitikatthaṃ dhammasenāpatinā saddhammagāravabahumānavegasamussitaṃ  añjaliṃ sirasmiṃ patiṭṭhāpetvā yācito dasa atthavase paṭicca vinayapaññattiṃ paññapesi,  tena bhagavatā tassa tassa sikkhāpadassa paññattikālaṃ jānatā, tassā tassā sikkhāpadapaññattiyā  dasa atthavase passatā; apica pubbenivāsādīhi jānatā, dibbena cakkhunā passatā,  tīhi vijjāhi chahi vā pana abhiññāhi jānatā, sabbattha appaṭihatena samantacakkhunā passatā,  sabbadhammajānanasamatthāya paññāya jānatā, sabbasattānaṃ cakkhuvisayātītāni tirokuṭṭādigatāni  cāpi rūpāni ativisuddhena maṃsacakkhunā ca passatā, attahitasādhikāya samādhipadaṭṭhānāya  paṭivedhapaññāya jānatā, parahitasādhikāya karuṇāpadaṭṭhānāya ^a^P7.1302^ea^ desanāpaññāya  passatā, arahatā sammāsambuddhena ``yaṃ paṭhamaṃ pārājikaṃ paññattaṃ, taṃ kattha paññattaṃ,  kaṃ ārabbha paññattaṃ, kismiṃ vatthusmiṃ paññattaṃ, atthi tattha paññatti...pe0...  kenābhata''nti.

[03] 2^b^.^eb^ pucchāvissajjane ^a^M0.0138^ea^ pana ^b^``yaṃ tena bhagavatā jānatā passatā arahatā sammāsambuddhena  paṭhamaṃ pārājika''^eb^nti idaṃ kevalaṃ pucchāya āgatassa ādipadassa paccuddharaṇamattameva,  ^b^``kattha paññattanti vesāliyā paññattaṃ; kaṃ ārabbhāti sudinnaṃ kalandaputtaṃ  ārabbhā''^eb^ti evamādinā pana nayena punapi ettha ekekaṃ padaṃ pucchitvāva vissajjitaṃ.  ^b^ekā paññattī^eb^ti ``yo pana bhikkhu methunaṃ dhammaṃ paṭiseveyya pārājiko hoti  asaṃvāso''ti ayaṃ ekā paññatti. ^b^dve anupaññattiyo^eb^ti ``antamaso tiracchānagatāyapī''ti  ca, ``sikkhaṃ apaccakkhāyā''ti ca makkaṭivajjiputtakavatthūnaṃ vasena vuttā -- imā  dve anupaññattiyo. ettāvatā ``atthi tattha paññatti anupaññatti anuppannapaññattī''ti  imissā pucchāya dve koṭṭhāsā vissajjitā honti. tatiyaṃ vissajjetuṃ pana ^b^``anuppannapaññatti  tasmiṃ natthī''^eb^ti vuttaṃ. ayañhi ^b^anuppannapaññatti^eb^ nāma anuppanne dose paññattā;  sā aṭṭhagarudhammavasena bhikkhunīnaṃyeva āgatā, aññatra natthi. tasmā vuttaṃ ``anuppannapaññatti  tasmiṃ natthī''ti. ^b^sabbatthapaññattī^eb^ti majjhimadese ceva paccantimajanapadesu ca  sabbatthapaññatti. vinayadharapañcamena gaṇena ``upasampadā, guṇaṅguṇūpāhanā, dhuvanahānaṃ,  cammattharaṇa''nti imāni hi cattāri sikkhāpadāni majjhimadeseyeva paññatti. ettheva  etehi āpatti hoti, na paccantimajanapadesu. sesāni sabbāneva sabbatthapaññatti nāma.

[03]^b^sādhāraṇapaññattī^eb^ti ^a^V0.0139^ea^ bhikkhūnañceva bhikkhunīnañca sādhāraṇapaññatti; suddhabhikkhūnameva hi  suddhabhikkhunīnaṃ vā paññattaṃ sikkhāpadaṃ ^b^asādhāraṇapaññatti^eb^ nāma hoti. idaṃ pana  bhikkhuṃ ārabbha uppanne vatthusmiṃ ``yā pana bhikkhunī chandaso methunaṃ dhammaṃ paṭiseveyya,  antamaso tiracchānagatenapi pārājikā hoti asaṃvāsā''ti bhikkhunīnampi ^a^P7.1303^ea^  paññattaṃ, vinītakathāmattameva hi tāsaṃ natthi, sikkhāpadaṃ pana atthi, tena vuttaṃ ``sādhāraṇapaññattī''ti.  ^b^ubhatopaññattiya^eb^mpi eseva nayo. byañjanamattameva hi ettha nānaṃ, bhikkhūnaṃ bhikkhunīnampi  sādhāraṇattā ^b^sādhāraṇapaññatti,^eb^ ubhinnampi paññattattā ^b^ubhatopaññattī^eb^ti. atthe  pana bhedo natthi.

[03]^b^nidānogadha^eb^nti ``yassa siyā āpatti so āvikareyyā''ti ettha sabbāpattīnaṃ anupaviṭṭhattā  ^b^nidānogadhaṃ;^eb^ nidāne anupaviṭṭhanti attho. ^b^dutiyena uddesenā^eb^ti nidānogadhaṃ nidānapariyāpannampi  samānaṃ ``tatrime cattāro ^a^M0.0139^ea^ pārājikā dhammā''tiādinā dutiyeneva uddesena  uddesaṃ āgacchati. ^b^catunnaṃ vipattīna^eb^nti sīlavipattiādīnaṃ. paṭhamā hi dve  āpattikkhandhā sīlavipatti nāma, avasesā pañca ācāravipatti nāma. micchādiṭṭhi  ca antaggāhikadiṭṭhi ca diṭṭhivipatti nāma, ājīvahetu paññattāni cha sikkhāpadāni  ājīvavipatti nāma. iti imāsaṃ catunnaṃ vipattīnaṃ idaṃ pārājikaṃ sīlavipatti  nāma hoti.

[03]^b^ekena samuṭṭhānenā^eb^ti dvaṅgikena ekena samuṭṭhānena. ettha hi cittaṃ aṅgaṃ hoti,  kāyena pana āpattiṃ āpajjati. tena vuttaṃ ``kāyato ca cittato ca samuṭṭhātī''ti.  ^b^dvīhi samathehi sammatī^eb^ti ``āpannosī''ti sammukhā pucchiyamāno ``āma āpannomhī''ti  paṭijānāti, tāvadeva bhaṇḍanakalahaviggahā vūpasantā honti, sakkā ca hoti taṃ puggalaṃ  apanetvā uposatho vā pavāraṇā vā kātuṃ. iti sammukhāvinayena ca paṭiññātakaraṇena  cāti dvīhi samathehi sammati, na ca tappaccayā koci upaddavo hoti. yaṃ pana upari  paññattivagge ``na katamena samathena sammatī''ti vuttaṃ, taṃ samathaṃ otāretvā anāpatti  kātuṃ na sakkāti imamatthaṃ sandhāya vuttaṃ.

[03]^b^paññatti vinayo^eb^ti ``yo pana bhikkhū''tiādinā nayena vuttamātikā paññatti vinayoti  attho. ^b^vibhattī^eb^ti padabhājanaṃ vuccati; ^b^vibhattī^eb^ti hi vibhaṅgassevetaṃ nāmaṃ.  ^b^asaṃvaro^eb^ti ^a^V0.0140^ea^ vītikkamo. ^b^saṃvaro^eb^ti avītikkamo. ^b^yesaṃ vattatī^eb^ti yesaṃ  vinayapiṭakañca aṭṭhakathā ca sabbā paguṇāti attho. ^b^te dhārentī^eb^ti te etaṃ paṭhamapārājikaṃ  ^a^P7.1304^ea^ pāḷito ca atthato ca dhārenti; na hi sakkā sabbaṃ vinayapiṭakaṃ ajānantena  etassa attho jānitunti. ^b^kenābhata^eb^nti idaṃ paṭhamapārājikaṃ pāḷivasena ca atthavasena  ca yāva ajjatanakālaṃ kena ānītanti. ^b^paramparābhata^eb^nti paramparāya ānītaṃ.

[03] 3^b^.^eb^ idāni yāya paramparāya ānītaṃ, taṃ dassetuṃ ^b^``upāli dāsako cevā^eb^''tiādinā  nayena porāṇakehi mahātherehi gāthāyo ṭhapitā ^a^M0.0140^ea^. tattha yaṃ vattabbaṃ, taṃ  nidānavaṇṇanāyameva vuttaṃ. iminā nayena dutiyapārājikādipucchāvissajjanesupi vinicchayo  veditabboti.

[06] mahāvibhaṅge paññattivāravaṇṇanā niṭṭhitā.