[06] ime ^a^T2.0153^ea^ kho panāyasmanto dvenavuti pācittiyā

[06] dhammā uddesaṃ āgacchanti.

[03] 1^b^.^eb^ tena ^a^P4.0001^ea^ ^a^M0.0001^ea^ ^a^V0.0001^ea^ samayena buddho bhagavā sāvatthiyaṃ viharati jetavane anāthapiṇḍikassa  ārāme. tena kho pana samayena hatthako sakyaputto vādakkhitto hoti. so titthiyehi  saddhiṃ sallapanto ^a^V0.0002^ea^ avajānitvā paṭijānāti, paṭijānitvā avajānāti, aññenaññaṃ  paṭicarati, sampajānamusā bhāsati, saṅketaṃ katvā visaṃvādeti. titthiyā ujjhāyanti  khiyyanti vipācenti -- ``kathañhi nāma hatthako sakyaputto amhehi saddhiṃ sallapanto  avajānitvā paṭijānissati, paṭijānitvā avajānissati, aññenaññaṃ paṭicarissati,  sampajānamusā bhāsissati, saṅketaṃ katvā visaṃvādessatī''ti!

[03]assosuṃ kho bhikkhū tesaṃ titthiyānaṃ ujjhāyantānaṃ khiyyantānaṃ vipācentānaṃ. atha  kho te bhikkhū yena hatthako sakyaputto tenupasaṅkamiṃsu; upasaṅkamitvā hatthakaṃ sakyaputtaṃ  etadavocuṃ -- ``saccaṃ kira tvaṃ, āvuso hatthaka, titthiyehi saddhiṃ sallapanto  avajānitvā paṭijānāsi, paṭijānitvā avajānāsi, aññenaññaṃ paṭicarasi, sampajānamusā  bhāsasi, saṅketaṃ katvā visaṃvādesī''ti? ``ete kho, āvuso, titthiyā  ^a^M0.0002^ea^ nāma yena kenaci jetabbā; neva tesaṃ jayo ^a^T2.0154^ea^ dātabbo''ti. ye te bhikkhū appicchā...pe0...  te ujjhāyanti khiyyanti vipācenti -- ``kathañhi nāma hatthako sakyaputto titthiyehi  saddhiṃ sallapanto avajānitvā paṭijānissati, paṭijānitvā ^a^P4.0002^ea^ avajānissati,  aññenaññaṃ paṭicarissati, sampajānamusā bhāsissati, saṅketaṃ katvā visaṃvādessatī''ti!

[03]atha kho te bhikkhū hatthakaṃ sakyaputtaṃ anekapariyāyena vigarahitvā bhagavato etamatthaṃ  ārocesuṃ. atha kho bhagavā etasmiṃ nidāne etasmiṃ pakaraṇe bhikkhusaṅghaṃ sannipātāpetvā  hatthakaṃ sakyaputtaṃ paṭipucchi -- ``saccaṃ kira tvaṃ, hatthaka, titthiyehi saddhiṃ  sallapanto avajānitvā paṭijānāsi, paṭijānitvā avajānāsi, aññenaññaṃ paṭicarasi,  sampajānamusā bhāsasi, saṅketaṃ katvā visaṃvādesī''ti? ``saccaṃ, bhagavā''ti.  vigarahi buddho bhagavā...pe0... kathañhi nāma tvaṃ, moghapurisa, titthiyehi saddhiṃ  sallapanto avajānitvā paṭijānissasi, paṭijānitvā avajānissasi, aññenaññaṃ paṭicarissasi,  sampajānamusā bhāsissasi, saṅketaṃ katvā visaṃvādessasi! netaṃ, moghapurisa, appasannānaṃ  vā pasādāya...pe0... evañca pana, bhikkhave, imaṃ sikkhāpadaṃ uddiseyyātha --

[03] 2^b^.^eb^ ^b^``sampajānamusāvāde pācittiya''^eb^nti.

[03] 3^b^.^eb^ ^b^sampajānamusāvādo^eb^ nāma visaṃvādanapurekkhārassa vācā, girā, byappatho,  vacībhedo, vācasikā viññatti, aṭṭha anariyavohārā -- adiṭṭhaṃ diṭṭhaṃ meti, assutaṃ  sutaṃ meti, amutaṃ mutaṃ ^a^V0.0003^ea^ meti, aviññātaṃ viññātaṃ meti, diṭṭhaṃ adiṭṭhaṃ  meti, sutaṃ assutaṃ meti ^a^T2.0155^ea^, mutaṃ amutaṃ meti, viññātaṃ aviññātaṃ meti.

[03]^b^adiṭṭhaṃ^eb^ nāma na cakkhunā diṭṭhaṃ. ^b^assutaṃ^eb^ nāma na sotena sutaṃ. ^b^amutaṃ^eb^  nāma na ghānena ghāyitaṃ, na jivhāya sāyitaṃ, na kāyena phuṭṭhaṃ. ^b^aviññātaṃ^eb^ nāma  na manasā viññātaṃ. ^b^diṭṭhaṃ^eb^ nāma cakkhunā diṭṭhaṃ. ^b^sutaṃ^eb^ nāma sotena sutaṃ.  ^b^mutaṃ^eb^ nāma ghānena ghāyitaṃ, jivhāya sāyitaṃ, kāyena phuṭṭhaṃ. ^b^viññātaṃ^eb^  nāma manasā viññātaṃ.

[03] 4^b^.^eb^ tīhākārehi ``adiṭṭhaṃ diṭṭhaṃ me''ti sampajānamusā bhaṇantassa āpatti pācittiyassa --  pubbevassa hoti ``musā bhaṇissa''nti, bhaṇantassa hoti ``musā bhaṇāmī''ti, bhaṇitassa  hoti ``musā mayā bhaṇita''nti.

[03]catūhākārehi ^a^M0.0003^ea^ ``adiṭṭhaṃ diṭṭhaṃ me''ti sampajānamusā bhaṇantassa āpatti  pācittiyassa -- pubbevassa hoti ``musā bhaṇissa''nti, bhaṇantassa hoti ``musā bhaṇāmī''ti,  bhaṇitassa hoti ``musā mayā bhaṇita''nti, vinidhāya diṭṭhiṃ.

[03]pañcahākārehi ``adiṭṭhaṃ diṭṭhaṃ me''ti sampajānamusā bhaṇantassa āpatti pācittiyassa --  pubbevassa hoti ``musā bhaṇissa''nti, bhaṇantassa hoti ``musā bhaṇāmī''ti, bhaṇitassa  hoti ``musā mayā bhaṇita''nti, vinidhāya diṭṭhiṃ, vinidhāya khantiṃ.

[03]chahākārehi ^a^P4.0003^ea^ ``adiṭṭhaṃ diṭṭhaṃ me''ti sampajānamusā bhaṇantassa āpatti pācittiyassa --  pubbevassa hoti ``musā bhaṇissa''nti, bhaṇantassa hoti ``musā bhaṇāmī''ti, bhaṇitassa  hoti ``musā mayā bhaṇita''nti ^a^T2.0156^ea^, vinidhāya diṭṭhiṃ, vinidhāya khantiṃ, vinidhāya  ruciṃ.

[03]sattahākārehi ``adiṭṭhaṃ diṭṭhaṃ me''ti sampajānamusā bhaṇantassa āpatti pācittiyassa'' --  pubbevassa hoti ``musā bhaṇissa''nti, bhaṇantassa hoti ``musā bhaṇāmī''ti, bhaṇitassa  hoti ``musā mayā bhaṇita''nti, vinidhāya diṭṭhiṃ, vinidhāya khantiṃ, vinidhāya  ruciṃ, vinidhāya bhāvaṃ.

[03] 5^b^.^eb^ tīhākārehi ``assutaṃ sutaṃ me''ti...pe0... amutaṃ mutaṃ meti...pe0...  aviññātaṃ ^a^V0.0004^ea^ viññātaṃ meti sampajānamusā bhaṇantassa āpatti pācittiyassa -- pubbevassa  hoti ``musā bhaṇissa''nti, bhaṇantassa hoti ``musā bhaṇāmī''ti, bhaṇitassa hoti  ``musā mayā bhaṇita''nti.

[03]catūhākārehi...pe0... pañcahākārehi...pe0... chahākārehi...pe0... sattahākārehi  ``aviññātaṃ viññātaṃ me''ti sampajānamusā bhaṇantassa āpatti pācittiyassa --  pubbevassa hoti ``musā bhaṇissa''nti, bhaṇantassa hoti ``musā bhaṇāmī''ti, bhaṇitassa  hoti ``musā mayā bhaṇitanti, vinidhāya diṭṭhiṃ, vinidhāya khantiṃ, vinidhāya ruciṃ,  vinidhāya bhāvaṃ.

[03] 6^b^.^eb^ tīhākārehi ``adiṭṭhaṃ diṭṭhañca me sutañcā''ti sampajānamusā bhaṇantassa āpatti  pācittiyassa...pe0... tīhākārehi ``adiṭṭhaṃ diṭṭhañca me mutañcā''ti sampajānamusā  bhaṇantassa āpatti pācittiyassa...pe0... tīhākārehi ``adiṭṭhaṃ diṭṭhañca me viññātañcā''ti  ^a^T2.0157^ea^ sampajānamusā bhaṇantassa āpatti pācittiyassa ^a^M0.0004^ea^...pe0... tīhākārehi  adiṭṭhaṃ ``diṭṭhañca me sutañca mutañcā''ti...pe0... tīhākārehi adiṭṭhaṃ ``diṭṭhañca  me sutañca viññātañcā''ti...pe0... tīhākārehi adiṭṭhaṃ ``diṭṭhañca me sutañca  mutañca viññātañcā''ti sampajānamusā bhaṇantassa āpatti pācittiyassa...pe0....

[03]tīhākārehi assutaṃ ``sutañca me mutañcā''ti...pe0... tīhākārehi assutaṃ  ``sutañca me viññātañcā''ti...pe0... tīhākārehi assutaṃ ``sutañca me diṭṭhañcā''ti  sampajānamusā bhaṇantassa āpatti pācittiyassa...pe0... tīhākārehi assutaṃ  ``sutañca me mutañca viññātañcā''ti...pe0... tīhākārehi assutaṃ ``sutañca  me mutañca diṭṭhañcā''ti...pe0... tīhākārehi assutaṃ ``sutañca me mutañca  viññātañca diṭṭhañcā''ti sampajānamusā bhaṇantassa āpatti pācittiyassa...pe0....

[03]tīhākārehi amutaṃ ``mutañca me viññātañcā''ti...pe0... tīhākārehi amutaṃ  ``mutañca me diṭṭhañcā''ti...pe0... tīhākārehi amutaṃ ``mutañca me sutañcā''ti  sampajānamusā bhaṇantassa āpatti pācittiyassa...pe0... tīhākārehi amutaṃ ``mutañca  me viññātañca diṭṭhañcā''ti...pe0... tīhākārehi amutaṃ ``mutañca me viññātañca  sutañcā''ti...pe0... tīhākārehi amutaṃ ``mutañca me viññātañca diṭṭhañca sutañcā''ti  sampajānamusā bhaṇantassa āpatti pācittiyassa...pe0....

[03]tīhākārehi ^a^V0.0005^ea^ aviññātaṃ ``viññātañca me diṭṭhañcā''ti...pe0... tīhākārehi  aviññātaṃ ``viññātañca me sutañcā''ti...pe0... tīhākārehi aviññātaṃ  ``viññātañca me mutañcā''ti sampajānamusā bhaṇantassa āpatti pācittiyassa...pe0...  tīhākārehi aviññātaṃ ``viññātañca me diṭṭhañca sutañcā''ti...pe0... tīhākārehi  aviññātaṃ ``viññātañca me diṭṭhañca mutañcā''ti...pe0... tīhākārehi aviññātaṃ  ``viññātañca me diṭṭhañca sutañca mutañcā''ti sampajānamusā bhaṇantassa āpatti   ^a^T2.0158^ea^ pācittiyassa...pe0....

[03] 7^b^.^eb^ tīhākārehi diṭṭhaṃ ``adiṭṭhaṃ me''ti...pe0... sutaṃ ``assutaṃ me''ti...pe0...  mutaṃ ``amutaṃ me''ti...pe0... viññātaṃ ``aviññātaṃ me''ti sampajānamusā  bhaṇantassa āpatti pācittiyassa...pe0....

[03] 8^b^.^eb^ tīhākārehi diṭṭhaṃ ``sutaṃ me''ti...pe0... tīhākārehi diṭṭhaṃ ``mutaṃ  ^a^T2.0159^ea^ me''ti...pe0... tīhākārehi diṭṭhaṃ ``viññātaṃ me''ti sampajānamusā bhaṇantassa  āpatti ^a^M0.0005^ea^ pācittiyassa...pe0... tīhākārehi diṭṭhaṃ ``sutañca me mutañcā''ti...pe0...  tīhākārehi diṭṭhaṃ ``sutañca me viññātañcā''ti...pe0... tīhākārehi diṭṭhaṃ  ``sutañca me mutañca ^a^P4.0004^ea^ viññātañcā''ti sampajānamusā bhaṇantassa āpatti  pācittiyassa...pe0....

[03]tīhākārehi sutaṃ ``mutaṃ me''ti...pe0... tīhākārehi sutaṃ ``viññātaṃ  me''ti...pe0... tīhākārehi sutaṃ ``diṭṭhaṃ me''ti sampajānamusā bhaṇantassa  āpatti pācittiyassa...pe0... tīhākārehi sutaṃ ``mutañca me viññātañcā''ti...pe0...  tīhākārehi sutaṃ ``mutañca me diṭṭhañcā''ti...pe0... tīhākārehi sutaṃ  ``mutañca me viññātañca diṭṭhañcā''ti sampajānamusā bhaṇantassa āpatti pācittiyassa...pe0....

[03]tīhākārehi mutaṃ ``viññātaṃ me''ti...pe0... tīhākārehi mutaṃ ``diṭṭhaṃ  me''ti...pe0... tīhākārehi mutaṃ ``sutaṃ me''ti sampajānamusā bhaṇantassa  āpatti pācittiyassa...pe0... tīhākārehi mutaṃ ``viññātañca me diṭṭhañcā''ti...pe0...  tīhākārehi mutaṃ ``viññātañca me sutañcā''ti...pe0... tīhākārehi mutaṃ  ``viññātañca me diṭṭhañca sutañcā''ti sampajānamusā bhaṇantassa āpatti pācittiyassa...pe0....

[03]tīhākārehi viññātaṃ ``diṭṭhaṃ me''ti...pe0... tīhākārehi viññātaṃ ``sutaṃ  me''ti ^a^V0.0006^ea^ ...pe0... tīhākārehi viññātaṃ ``mutaṃ me''ti sampajānamusā bhaṇantassa  āpatti pācittiyassa...pe0... tīhākārehi viññātaṃ ``diṭṭhañca me sutañcā''ti...pe0...  tīhākārehi viññātaṃ ``diṭṭhañca me mutañcā''ti...pe0... tīhākārehi viññātaṃ  ``diṭṭhañca me sutañca mutañcā''ti sampajānamusā bhaṇantassa āpatti pācittiyassa...pe0....

[03] 9^b^.^eb^ tīhākārehi diṭṭhe vematiko diṭṭhaṃ nokappeti, diṭṭhaṃ nassarati   ^a^T2.0160^ea^, diṭṭhaṃ pamuṭṭho hoti...pe0... sute vematiko sutaṃ nokappeti, sutaṃ nassarati, sutaṃ  pamuṭṭho hoti...pe0... mute vematiko mutaṃ nokappeti, mutaṃ nassarati, mutaṃ  pamuṭṭho hoti...pe0... viññāte vematiko viññātaṃ nokappeti, viññātaṃ nassarati,  viññātaṃ pamuṭṭho hoti... viññātañca me diṭṭhañcāti...pe0... viññātaṃ pamuṭṭho  hoti viññātañca me sutañcāti...pe0... viññātaṃ pamuṭṭho hoti; viññātañca me  mutañcāti...pe0... viññātaṃ pamuṭṭho hoti; viññātañca me diṭṭhañca sutañcāti...pe0...  viññātaṃ pamuṭṭho ^a^M0.0006^ea^ hoti; viññātañca me diṭṭhañca mutañcāti...pe0... viññātaṃ  pamuṭṭho hoti; viññātañca me diṭṭhañca sutañca mutañcāti sampajānamusā bhaṇantassa āpatti  pācittiyassa.

[03] 10^b^.^eb^ catūhākārehi...pe0... pañcahākārehi...pe0... chahākārehi...pe0...  sattahākārehi...pe0... viññātaṃ pamuṭṭho hoti, viññātañca me diṭṭhañca sutañca  mutañcāti sampajānamusā bhaṇantassa āpatti pācittiyassa -- pubbevassa hoti ``musā  bhaṇissa''nti, bhaṇantassa hoti ``musā bhaṇāmī''ti, bhaṇitassa hoti ``musā   ^a^T2.0161^ea^ mayā  bhaṇita''nti, vinidhāya diṭṭhiṃ, vinidhāya khantiṃ, vinidhāya ruciṃ, vinidhāya bhāvaṃ.

[03] 11^b^.^eb^ anāpatti davā bhaṇati, ravā bhaṇati {davāya bhaṇati, ravāya  bhaṇati (syā0)}. ^b^``davā bhaṇati^eb^ nāma sahasā bhaṇati.  ^b^ravā bhaṇati^eb^ nāma `aññaṃ bhaṇissāmī'ti aññaṃ bhaṇati''. ummattakassa, ādikammikassāti.

[06] musāvādasikkhāpadaṃ niṭṭhitaṃ paṭhamaṃ.