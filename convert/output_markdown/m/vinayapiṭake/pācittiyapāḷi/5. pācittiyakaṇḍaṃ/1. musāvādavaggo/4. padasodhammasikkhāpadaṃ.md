[03] 44^b^.^eb^ tena ^a^T2.0191^ea^ ^a^M0.0025^ea^ samayena buddho bhagavā sāvatthiyaṃ viharati jetavane anāthapiṇḍikassa  ārāme. tena kho pana samayena chabbaggiyā bhikkhū upāsake padaso dhammaṃ vācenti.  upāsakā bhikkhūsu agāravā appatissā asabhāgavuttikā viharanti. ye te bhikkhū  appicchā...pe0... te ujjhāyanti khiyyanti vipācenti -- ``kathañhi nāma chabbaggiyā  bhikkhū upāsake padaso dhammaṃ vācessanti! upāsakā bhikkhūsu agāravā appatissā  asabhāgavuttikā viharantī''ti. atha kho te bhikkhū chabbaggiye bhikkhū anekapariyāyena  vigarahitvā bhagavato etamatthaṃ ārocesuṃ...pe0... ``saccaṃ kira tumhe, bhikkhave,  upāsake padaso dhammaṃ vācetha; upāsakā bhikkhūsu agāravā appatissā asabhāgavuttikā  viharantī''ti? ``saccaṃ, bhagavā''ti. vigarahi buddho bhagavā...pe0... kathañhi  nāma tumhe, moghapurisā, upāsake padaso dhammaṃ vācessatha! upāsakā bhikkhūsu  agāravā appatissā asabhāgavuttikā viharanti! netaṃ, moghapurisā, appasannānaṃ  vā pasādāya pasannānaṃ vā bhiyyobhāvāya...pe0... evañca pana, bhikkhave, imaṃ sikkhāpadaṃ  uddiseyyātha --

[03] 45^b^.^eb^ ^b^``yo pana bhikkhu anupasampannaṃ padaso dhammaṃ vāceyya pācittiya''^eb^nti.

[03] 46^b^.^eb^ ^b^yo^eb^ ^a^V0.0026^ea^ ^b^panā^eb^ti yo yādiso...pe0... ^b^bhikkhū^eb^ti...pe0... ayaṃ imasmiṃ atthe  adhippeto bhikkhūti.

[03]^b^anupasampanno^eb^ nāma bhikkhuñca bhikkhuniñca ṭhapetvā avaseso anupasampanno nāma.

[03]^b^padaso^eb^ ^a^T2.0192^ea^ nāma padaṃ, ^a^P4.0015^ea^ anupadaṃ, anvakkharaṃ, anubyañjanaṃ.

[03]^b^padaṃ^eb^ nāma ekato paṭṭhapetvā ekato osāpenti. ^b^anupadaṃ^eb^ nāma pāṭekkaṃ paṭṭhapetvā  ekato osāpenti. ^b^anvakkharaṃ^eb^ nāma ``rūpaṃ anicca''nti vuccamāno, ``ru''nti  opāteti. ^b^anubyañjanaṃ^eb^ nāma ``rūpaṃ anicca''nti vuccamāno, ``vedanā  aniccā''ti saddaṃ nicchāreti.

[03]yañca ^a^M0.0026^ea^ padaṃ, yañca anupadaṃ, yañca anvakkharaṃ, yañca anubyañjanaṃ -- sabbametaṃ  padaso {padaso dhammo (itipi)} nāma.

[03]^b^dhammo^eb^ nāma buddhabhāsito, sāvakabhāsito, isibhāsito, devatābhāsito, atthūpasañhito,  dhammūpasañhito.

[03]^b^vāceyyā^eb^ti padena vāceti, pade pade āpatti pācittiyassa. akkharāya vāceti,  akkharakkharāya āpatti pācittiyassa.

[03] 47^b^.^eb^ anupasampanne anupasampannasaññī padaso dhammaṃ vāceti, āpatti pācittiyassa.  anupasampanne vematiko padaso dhammaṃ vāceti, āpatti pācittiyassa. anupasampanne  upasampannasaññī padaso dhammaṃ vāceti, āpatti pācittiyassa.

[03]upasampanne anupasampannasaññī, āpatti dukkaṭassa. upasampanne vematiko, āpatti dukkaṭassa.  upasampanne upasampannasaññī, anāpatti.

[03] 48^b^.^eb^ anāpatti ekato uddisāpento, ekato sajjhāyaṃ karonto   ^a^T2.0193^ea^, yebhuyyena paguṇaṃ  ganthaṃ bhaṇantaṃ opāteti, osārentaṃ opāteti, ummattakassa, ādikammikassāti.

[06] padasodhammasikkhāpadaṃ niṭṭhitaṃ catutthaṃ.