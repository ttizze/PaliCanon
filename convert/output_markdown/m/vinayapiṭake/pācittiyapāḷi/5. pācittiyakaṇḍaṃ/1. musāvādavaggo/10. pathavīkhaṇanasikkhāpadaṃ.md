[03] 84^b^.^eb^ tena ^a^T2.0229^ea^ ^a^V0.0050^ea^ samayena buddho bhagavā āḷaviyaṃ viharati aggāḷave cetiye. tena kho  pana samayena āḷavakā {āḷavikā (syā0)} bhikkhū navakammaṃ karontā pathaviṃ khaṇantipi khaṇāpentipi.  manussā ujjhāyanti khiyyanti vipācenti -- ``kathañhi nāma samaṇā sakyaputtiyā  pathaviṃ khaṇissantipi khaṇāpessantipi! ekindriyaṃ samaṇā sakyaputtiyā jīvaṃ viheṭhentī''ti!  assosuṃ kho bhikkhū tesaṃ manussānaṃ ujjhāyantānaṃ khiyyantānaṃ vipācentānaṃ. ye  te bhikkhū appicchā...pe0... te ujjhāyanti khiyyanti vipācenti -- ``kathañhi nāma  āḷavakā bhikkhū pathaviṃ khaṇissantipi khaṇāpessantipī''ti...pe0... ``saccaṃ kira  tumhe, bhikkhave, pathaviṃ khaṇathapi khaṇāpethapī''ti? ``saccaṃ, bhagavā''ti. vigarahi  buddho bhagavā...pe0... kathañhi nāma tumhe, moghapurisā, pathaviṃ khaṇissathapi khaṇāpessathapi!  jīvasaññino hi, moghapurisā, ^a^P4.0033^ea^ manussā pathaviyā. netaṃ, moghapurisā,  appasannānaṃ vā pasādāya...pe0... evañca pana, bhikkhave, imaṃ sikkhāpadaṃ uddiseyyātha --

[03] 85^b^.^eb^ ^b^``yo pana bhikkhu pathaviṃ khaṇeyya vā khaṇāpeyya vā, pācittiya''^eb^nti.

[03] 86^b^.^eb^ ^b^yo panā^eb^ti yo yādiso...pe0... ^b^bhikkhū^eb^ti...pe0... ayaṃ imasmiṃ atthe  adhippeto bhikkhūti.

[03]^b^pathavī^eb^ nāma dve pathaviyo ^a^T2.0230^ea^ -- jātā ca pathavī ajātā ca pathavī.

[03]^b^jātā^eb^ ^a^M0.0050^ea^ nāma pathavī -- suddhapaṃsu suddhamattikā appapāsāṇā appasakkharā  appakaṭhalā appamarumbā appavālikā, yebhuyyenapaṃsukā, yebhuyyenamattikā. adaḍḍhāpi  vuccati jātā pathavī. yopi paṃsupuñjo vā mattikāpuñjo vā atirekacātumāsaṃ  ovaṭṭho, ayampi vuccati jātā pathavī.

[03]^b^ajātā^eb^ nāma pathavī -- suddhapāsāṇā suddhasakkharā suddhakaṭhalā suddhamarumbā suddhavālikā  appapaṃsukā appamattikā, yebhuyyenapāsāṇā, yebhuyyenasakkharā, yebhuyyenakaṭhalā,  yebhuyyenamarumbā, yebhuyyenavālikā. daḍḍhāpi vuccati ajātā pathavī. yopi  paṃsupuñjo vā mattikāpuñjo vā omakacātumāsaṃ ovaṭṭho, ayampi vuccati ajātā  pathavī.

[03]^b^khaṇeyyā^eb^ti ^a^V0.0051^ea^ sayaṃ khaṇati, āpatti pācittiyassa.

[03]^b^khaṇāpeyyā^eb^ti aññaṃ āṇāpeti, āpatti pācittiyassa. sakiṃ āṇatto bahukampi  khaṇati, āpatti pācittiyassa.

[03] 87^b^.^eb^ pathaviyā pathavisaññī khaṇati vā khaṇāpeti vā, bhindati vā bhedāpeti vā,  dahati vā dahāpeti vā, āpatti pācittiyassa.

[03]pathaviyā vematiko khaṇati vā khaṇāpeti vā, bhindati vā bhedāpeti vā, dahati vā  dahāpeti vā, āpatti dukkaṭassa.

[03]pathaviyā apathavisaññī khaṇati vā khaṇāpeti vā, bhindati vā bhedāpeti vā, dahati   ^a^T2.0231^ea^ vā dahāpeti vā, anāpatti.

[03]apathaviyā pathavisaññī, āpatti dukkaṭassa. apathaviyā vematiko, āpatti dukkaṭassa.  apathaviyā apathavisaññī, anāpatti.

[03] 88^b^.^eb^ anāpatti -- ``imaṃ jāna, imaṃ dehi, imaṃ āhara, iminā attho, imaṃ kappiyaṃ  karohī''ti bhaṇati, asañcicca, asatiyā, ajānantassa, ummattakassa, ādikammikassāti.

[06] pathavīkhaṇanasikkhāpadaṃ niṭṭhitaṃ dasamaṃ.

[06] musāvādavaggo paṭhamo.

[06] tassuddānaṃ --

[21] musā ^a^M0.0051^ea^ omasapesuññaṃ, padaseyyāya ve duve.

[22] aññatra viññunā bhūtā, duṭṭhullāpatti khaṇanāti..