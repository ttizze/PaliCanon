[03] 60^b^.^eb^ tena ^a^T2.0203^ea^ samayena buddho bhagavā sāvatthiyaṃ viharati jetavane anāthapiṇḍikassa ārāme.  tena kho pana samayena āyasmā udāyī sāvatthiyaṃ kulūpako hoti, bahukāni kulāni  upasaṅkamati. atha kho āyasmā udāyī pubbaṇhasamayaṃ nivāsetvā pattacīvaramādāya  yena aññataraṃ kulaṃ tenupasaṅkami. tena kho pana samayena gharaṇī nivesanadvāre nisinnā  hoti, gharasuṇhā āvasathadvāre nisinnā hoti. atha kho āyasmā udāyī yena gharaṇī tenupasaṅkami;  upasaṅkamitvā gharaṇiyā upakaṇṇake dhammaṃ desesi. atha kho gharasuṇhāya etadahosi --  ``ki nu kho so samaṇo sassuyā jāro udāhu obhāsatī''ti?

[03]atha kho āyasmā udāyī gharaṇiyā upakaṇṇake dhammaṃ desetvā yena gharasuṇhā tenupasaṅkami;  upasaṅkamitvā gharasuṇhāya upakaṇṇake dhammaṃ desesi. atha kho gharaṇiyā etadahosi --  ``kiṃ nu kho so samaṇo gharasuṇhāya jāro udāhu obhāsatī''ti ^a^P4.0021^ea^?  atha kho āyasmā udāyī gharasuṇhāya upakaṇṇake dhammaṃ desetvā pakkāmi. atha  kho gharaṇī gharasuṇhaṃ etadavoca -- ``he je, kiṃ te eso samaṇo avocā''ti? ``dhammaṃ  me, ayye, desesi''. ``ayyāya pana kiṃ avocā''ti? ``mayhampi dhammaṃ desesī''ti.  tā ^a^T2.0204^ea^ ujjhāyanti khiyyanti vipācenti -- ``kathañhi nāma ayyo udāyī mātugāmassa  upakaṇṇake dhammaṃ desessati! nanu nāma vissaṭṭhena vivaṭena dhammo desetabbo''ti?

[03]assosuṃ kho bhikkhū tāsaṃ itthīnaṃ ujjhāyantīnaṃ khiyyantīnaṃ vipācentīnaṃ. ye  te bhikkhū appicchā...pe0... te ujjhāyanti khiyyanti vipācenti -- ``kathañhi  nāma āyasmā udāyī mātugāmassa dhammaṃ desessatī''ti! atha kho te bhikkhū   ^a^M0.0033^ea^ āyasmantaṃ udāyiṃ anekapariyāyena vigarahitvā bhagavato etamatthaṃ ārocesuṃ...pe0...  ``saccaṃ kira tvaṃ, udāyi, mātugāmassa dhammaṃ desesī''ti? ``saccaṃ, bhagavā''ti.  vigarahi buddho bhagavā...pe0... kathañhi ^a^V0.0033^ea^ nāma tvaṃ, moghapurisa, mātugāmassa dhammaṃ  desessasi. netaṃ moghapurisa, appasannānaṃ vā pasādāya...pe0... evañca pana, bhikkhave,  imaṃ sikkhāpadaṃ uddiseyyātha --

[03]^b^``yo pana bhikkhu mātugāmassa dhammaṃ deseyya pācittiya''^eb^nti.

[03]evañcidaṃ bhagavatā bhikkhūnaṃ sikkhāpadaṃ paññattaṃ hoti.

[03] 61^b^.^eb^ tena kho pana samayena upāsikā bhikkhū passitvā etadavocuṃ -- ``iṅghāyyā dhammaṃ  desethā''ti. ``na, bhaginī, kappati mātugāmassa dhammaṃ desetu''nti. ``iṅghāyyā  chappañcavācāhi dhammaṃ desetha, sakkā ettakenapi dhammo aññātu''nti. ``na,  bhaginī, kappati mātugāmassa dhammaṃ desetu''nti. kukkuccāyantā na desesuṃ.  upāsikā ujjhāyanti khiyyanti vipācenti -- ``kathañhi nāma ayyā amhehi yāciyamānā  dhammaṃ na desessantī''ti! assosuṃ kho bhikkhū tāsaṃ upāsikānaṃ ^a^T2.0205^ea^ ujjhāyantīnaṃ  khiyyantīnaṃ vipācentīnaṃ. atha kho te bhikkhū bhagavato etamatthaṃ ārocesuṃ. atha  kho bhagavā etasmiṃ nidāne etasmiṃ pakaraṇe dhammiṃ kathaṃ katvā bhikkhū āmantesi --  ``anujānāmi, bhikkhave, mātugāmassa chappañcavācāhi dhammaṃ desetuṃ. evañca  pana, bhikkhave, imaṃ sikkhāpadaṃ uddiseyyātha --

[03]^b^``yo pana bhikkhū mātugāmassa uttarichappañcavācāhi dhammaṃ deseyya, pācittiya''^eb^nti.

[03]evañcidaṃ ^a^P4.0022^ea^ bhagavatā bhikkhūnaṃ sikkhāpadaṃ paññattaṃ hoti.

[03] 62^b^.^eb^ tena kho pana samayena chabbaggiyā bhikkhū -- ``bhagavatā anuññātaṃ mātugāmassa  chappañcavācāhi dhammaṃ desetu''nti te aviññuṃ purisaviggahaṃ upanisīdāpetvā  mātugāmassa uttarichappañcavācāhi dhammaṃ desenti. ye te bhikkhū appicchā...pe0...  te ujjhāyanti khiyyanti vipācenti -- ``kathañhi nāma chabbaggiyā bhikkhū aviññuṃ  purisaviggahaṃ upanisīdāpetvā mātugāmassa uttarichappañcavācāhi dhammaṃ desessantī''ti!

[03]atha ^a^M0.0034^ea^ kho te bhikkhū chabbaggiye bhikkhū anekapariyāyena vigarahitvā bhagavato  etamatthaṃ ārocesuṃ...pe0... ``saccaṃ kira tumhe, bhikkhave, aviññuṃ purisaviggahaṃ  upanisīdāpetvā mātugāmassa uttarichappañcavācāhi dhammaṃ desethā''ti? ``saccaṃ,  bhagavā''ti. vigarahi ^a^V0.0034^ea^ buddho bhagavā...pe0... kathañhi nāma tumhe, moghapurisā,  aviññuṃ purisaviggahaṃ upanisīdāpetvā mātugāmassa uttarichappañcavācāhi dhammaṃ  desessatha! netaṃ, moghapurisā, appasannānaṃ vā pasādāya...pe0... evañca pana, bhikkhave,  imaṃ sikkhāpadaṃ uddiseyyātha ^a^T2.0206^ea^ --

[03] 63^b^.^eb^ ^b^``yo pana bhikkhu mātugāmassa uttarichappañcavācāhi dhammaṃ deseyya,  aññatra viññunā purisaviggahena, pācittiya''^eb^nti.

[03] 64^b^.^eb^ ^b^yo panā^eb^ti yo yādiso...pe0... ^b^bhikkhū^eb^ti...pe0... ayaṃ imasmiṃ atthe  adhippeto bhikkhūti.

[03]^b^mātugāmo^eb^ nāma manussitthī; na yakkhī na petī na tiracchānagatā; viññū, paṭibalā  subhāsitadubbhāsitaṃ duṭṭhullāduṭṭhullaṃ ājānituṃ.

[03]^b^uttarichappañcavācāhī^eb^ti atirekachappañcavācāhi.

[03]^b^dhammo^eb^ nāma buddhabhāsito, sāvakabhāsito, isibhāsito, devatābhāsito, atthūpasañhito,  dhammūpasañhito.

[03]^b^deseyyā^eb^ti padena deseti, pade pade āpatti pācittiyassa. akkharāya deseti,  akkharakkharāya āpatti pācittiyassa.

[03]^b^aññatra viññunā purisaviggahenā^eb^ti ṭhapetvā viññuṃ purisaviggahaṃ. viññū  nāma purisaviggaho, paṭibalo hoti subhāsitadubbhāsitaṃ duṭṭhullāduṭṭhullaṃ ājānituṃ.

[03] 65^b^.^eb^ mātugāme mātugāmasaññī uttarichappañcavācāhi dhammaṃ deseti, aññatra viññunā  purisaviggahena, āpatti pācittiyassa. mātugāme vematiko uttarichappañcavācāhi  dhammaṃ deseti, aññatra viññunā purisaviggahena, āpatti pācittiyassa. mātugāme  amātugāmasaññī uttarichappañcavācāhi dhammaṃ deseti, aññatra viññunā purisaviggahena,  āpatti pācittiyassa.

[03]yakkhiyā ^a^M0.0035^ea^ ^a^V0.0035^ea^ vā petiyā vā paṇḍakassa vā ^a^P4.0023^ea^ tiracchānagatamanussaviggahitthiyā  vā uttarichappañcavācāhi ^a^T2.0207^ea^ dhammaṃ deseti, aññatra viññunā purisaviggahena, āpatti  dukkaṭassa. amātugāme mātugāmasaññī, āpatti dukkaṭassa. amātugāme vematiko,  āpatti dukkaṭassa. amātugāme amātugāmasaññī, anāpatti.

[03] 66^b^.^eb^ anāpatti viññunā purisaviggahena, chappañcavācāhi dhammaṃ deseti, ūnakachappañcavācāhi  dhammaṃ deseti, uṭṭhahitvā puna nisīditvā deseti, mātugāmo uṭṭhahitvā puna nisīdati  tasmiṃ deseti, aññassa mātugāmassa deseti, pañhaṃ pucchati, pañhaṃ puṭṭho katheti,  aññassatthāya bhaṇantaṃ mātugāmo suṇāti, ummattakassa, ādikammikassāti.

[06] dhammadesanāsikkhāpadaṃ niṭṭhitaṃ sattamaṃ.