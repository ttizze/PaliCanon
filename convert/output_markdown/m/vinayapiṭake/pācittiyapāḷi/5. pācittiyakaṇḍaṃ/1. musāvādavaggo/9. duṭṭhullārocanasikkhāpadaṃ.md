[03] 78^b^.^eb^ tena ^a^T2.0225^ea^ samayena buddho bhagavā sāvatthiyaṃ viharati jetavane anāthapiṇḍikassa ārāme.  tena kho pana samayena āyasmā upanando sakyaputto chabbaggiyehi bhikkhūhi saddhiṃ bhaṇḍanakato  hoti. so sañcetanikaṃ sukkavissaṭṭhiṃ āpattiṃ āpajjitvā saṅghaṃ tassā āpattiyā  parivāsaṃ yāci. tassa saṅgho tassā āpattiyā parivāsaṃ adāsi. tena kho pana  samayena sāvatthiyaṃ aññatarassa pūgassa saṅghabhattaṃ hoti. so parivasanto bhattagge āsanapariyante  nisīdi. chabbaggiyā bhikkhū te upāsake etadavocuṃ -- ``eso, āvuso, āyasmā  upanando sakyaputto tumhākaṃ sambhāvito kulūpako; yeneva hatthena saddhādeyyaṃ bhuñjati  teneva hatthena upakkamitvā asuciṃ mocesi. so sañcetanikaṃ sukkavissaṭṭhiṃ  āpattiṃ ^a^P4.0031^ea^ āpajjitvā saṅghaṃ tassā āpattiyā parivāsaṃ yāci. tassa  saṅgho tassā āpattiyā parivāsaṃ adāsi ^a^M0.0047^ea^. so parivasanto āsanapariyante  nisinno''ti. ye te bhikkhū appicchā...pe0... te ujjhāyanti khiyyanti vipācenti --  ``kathañhi nāma chabbaggiyā bhikkhū bhikkhussa duṭṭhullaṃ āpattiṃ anupasampannassa  ārocessantī''ti...pe0... ``saccaṃ kira tumhe, bhikkhave, bhikkhussa duṭṭhullaṃ  āpattiṃ anupasampannassa ārocethā''ti? ``saccaṃ ^a^T2.0226^ea^, bhagavā''ti. vigarahi buddho  bhagavā...pe0... kathañhi nāma tumhe, moghapurisā, bhikkhussa duṭṭhullaṃ āpattiṃ  anupasampannassa ārocessatha! netaṃ, moghapurisā, appasannānaṃ vā pasādāya...pe0...  evañca pana, bhikkhave, imaṃ sikkhāpadaṃ uddiseyyātha --

[03] 79^b^.^eb^ ^b^``yo pana bhikkhu bhikkhussa duṭṭhullaṃ āpattiṃ anupasampannassa  āroceyya, aññatra bhikkhusammutiyā {bhikkhusammatiyā (syā0)}, pācittiya''^eb^nti.

[03] 80^b^.^eb^ ^b^yo panā^eb^ti yo yādiso...pe0... ^b^bhikkhū^eb^ti...pe0... ayaṃ imasmiṃ atthe  adhippeto bhikkhūti.

[03]^b^bhikkhussā^eb^ti aññassa bhikkhussa.

[03]^b^duṭṭhullā^eb^ ^a^V0.0048^ea^ nāma āpatti -- cattāri ca pārājikāni, terasa ca saṅghādisesā.

[03]^b^anupasampanno^eb^ nāma bhikkhuñca bhikkhuniñca ṭhapetvā avaseso anupasampanno nāma.

[03]^b^āroceyyā^eb^ti āroceyya itthiyā vā purisassa vā gahaṭṭhassa vā pabbajitassa  vā.

[03]^b^aññatra bhikkhusammutiyā^eb^ti ṭhapetvā bhikkhusammutiṃ.

[03]atthi bhikkhusammuti āpattipariyantā, na kulapariyantā. atthi bhikkhusammuti  kulapariyantā, na āpattipariyantā, atthi bhikkhusammuti āpattipariyantā  ca kulapariyantā ca, atthi bhikkhusammuti neva āpattipariyantā na kulapariyantā.

[03]^b^āpattipariyantā^eb^ nāma āpattiyo pariggahitāyo honti -- ``ettakāhi āpattīhi  ārocetabbo''ti.

[03]^b^kulapariyantā^eb^ ^a^M0.0048^ea^ nāma kulāni pariggahitāni honti -- ``ettakesu  kulesu ārocetabbo''ti. ^b^āpattipariyantā ca kulapariyantā ca^eb^ nāma āpattiyo  ^a^T2.0227^ea^ ca pariggahitāyo honti, kulāni ca pariggahitāni honti -- ``ettakāhi āpattīhi  ettakesu kulesu ārocetabbo''ti. ^b^neva āpattipariyantā na kulapariyantā^eb^  nāma āpattiyo ca apariggahitāyo honti, kulāni ca apariggahitāni honti --  ``ettakāhi āpattīhi ettakesu kulesu ārocetabbo''ti.

[03] 81^b^.^eb^ āpattipariyante yā āpattiyo pariggahitāyo honti, tā āpattiyo ṭhapetvā  aññāhi āpattīhi āroceti, āpatti pācittiyassa.

[03]kulapariyante yāni kulāni pariggahitāni honti, ^a^P4.0032^ea^ tāni kulāni ṭhapetvā  aññesu kulesu āroceti, āpatti pācittiyassa.

[03]āpattipariyante ca kulapariyante ca yā āpattiyo pariggahitāyo honti, tā  āpattiyo ^a^V0.0049^ea^ ṭhapetvā yāni kulāni pariggahitāni honti, tāni kulāni ṭhapetvā  aññāhi āpattīhi aññesu kulesu āroceti, āpatti pācittiyassa.

[03]neva āpattipariyante na kulapariyante, anāpatti.

[03] 82^b^.^eb^ duṭṭhullāya āpattiyā duṭṭhullāpattisaññī anupasampannassa āroceti, aññatra  bhikkhusammutiyā, āpatti pācittiyassa.

[03]duṭṭhullāya āpattiyā vematiko anupasampannassa āroceti, aññatra bhikkhusammutiyā,  āpatti pācittiyassa.

[03]duṭṭhullāya āpattiyā aduṭṭhullāpattisaññī anupasampannassa āroceti, aññatra bhikkhusammutiyā,  āpatti pācittiyassa.

[03]aduṭṭhullaṃ ^a^T2.0228^ea^ āpattiṃ āroceti, āpatti dukkaṭassa.

[03]anupasampannassa duṭṭhullaṃ vā aduṭṭhullaṃ vā ajjhācāraṃ āroceti, āpatti dukkaṭassa.

[03]aduṭṭhullāya ^a^M0.0049^ea^ āpattiyā duṭṭhullāpattisaññī, āpatti dukkaṭassa.

[03]aduṭṭhullāya āpattiyā vematiko, āpatti dukkaṭassa.

[03]aduṭṭhullāya āpattiyā aduṭṭhullāpattisaññī, āpatti dukkaṭassa.

[03] 83^b^.^eb^ anāpatti vatthuṃ āroceti no āpattiṃ, āpattiṃ āroceti no vatthuṃ,  bhikkhusammutiyā, ummattakassa, ādikammikassāti.

[06] duṭṭhullārocanasikkhāpadaṃ niṭṭhitaṃ navamaṃ.