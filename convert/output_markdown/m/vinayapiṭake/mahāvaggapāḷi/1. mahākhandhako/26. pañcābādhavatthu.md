[03] 88^b^.^eb^ tena ^a^V0.0091^ea^ kho pana samayena magadhesu pañca ābādhā ussannā honti -- kuṭṭhaṃ, gaṇḍo,  kilāso, soso, apamāro. manussā pañcahi ābādhehi phuṭṭhā jīvakaṃ komārabhaccaṃ  upasaṅkamitvā evaṃ vadanti -- ``sādhu no, ācariya, tikicchāhī''ti. ``ahaṃ khvayyo,  bahukicco bahukaraṇīyo; rājā ca me māgadho seniyo ^a^P1.0072^ea^ bimbisāro  upaṭṭhātabbo ^a^M0.0102^ea^ itthāgārañca buddhappamukho ca bhikkhusaṅgho; nāhaṃ sakkomi tikicchitu''nti.  ``sabbaṃ sāpateyyañca te, ācariya, hotu; mayañca te dāsā; sādhu, no, ācariya,  tikicchāhī''ti. ``ahaṃ khvayyo, bahukicco bahukaraṇīyo rājā ca me māgadho  seniyo bimbisāro upaṭṭhātabbo itthāgārañca buddhappamukho ca bhikkhusaṅgho; nāhaṃ  sakkomi tikicchitu''nti. atha kho tesaṃ manussānaṃ etadahosi -- ``ime kho samaṇā  sakyaputtiyā sukhasīlā sukhasamācārā, subhojanāni bhuñjitvā nivātesu sayanesu  sayanti. yaṃnūna mayaṃ samaṇesu sakyaputtiyesu pabbajeyyāma. tattha bhikkhū ceva upaṭṭhahissanti,  jīvako ca komārabhacco tikicchissatī''ti ^a^T1.0149^ea^. atha kho te manussā bhikkhū upasaṅkamitvā  pabbajjaṃ yāciṃsu. te bhikkhū pabbājesuṃ, upasampādesuṃ. te bhikkhū ceva upaṭṭhahiṃsu  jīvako ca komārabhacco tikicchi. tena kho pana samayena bhikkhū bahū gilāne  bhikkhū upaṭṭhahantā yācanabahulā viññattibahulā viharanti -- gilānabhattaṃ detha, gilānupaṭṭhākabhattaṃ  detha, gilānabhesajjaṃ dethāti. jīvakopi komārabhacco bahū gilāne bhikkhū  tikicchanto aññataraṃ rājakiccaṃ parihāpesi.

[03] 89^b^.^eb^ aññataropi puriso pañcahi ābādhehi phuṭṭho jīvakaṃ komārabhaccaṃ upasaṅkamitvā  etadavoca -- ``sādhu maṃ, ācariya, tikicchāhī''ti. ``ahaṃ khvayyo, bahukicco,  bahukaraṇīyo, rājā ca me māgadho seniyo bimbisāro upaṭṭhātabbo itthāgārañca  buddhappamukho ca bhikkhusaṅgho; nāhaṃ sakkomi tikicchitu''nti. ``sabbaṃ sāpateyyañca  te, ācariya, hotu, ahañca te dāso; sādhu maṃ, ācariya, tikicchāhī''ti.  ``ahaṃ khvayyo, bahukicco bahukaraṇīyo, rājā ca me māgadho seniyo bimbisāro  upaṭṭhātabbo itthāgārañca buddhappamukho ca bhikkhusaṅgho, nāhaṃ sakkomi tikicchitu''nti.  atha kho tassa purisassa etadahosi -- ``ime kho samaṇā sakyaputtiyā sukhasīlā sukhasamācārā,  subhojanāni bhuñjitvā nivātesu sayanesu sayanti. yaṃnūnāhaṃ samaṇesu sakyaputtiyesu  pabbajeyyaṃ. tattha bhikkhū ceva upaṭṭhahissanti, jīvako ca komārabhacco tikicchissati.  somhi {sohaṃ (bahūsu, vimativinodanīṭīkā oloketabbā)} arogo vibbhamissāmī''ti ^a^V0.0092^ea^.   atha kho so ^a^T1.0150^ea^ puriso bhikkhu upasaṅkamitvā ^a^M0.0103^ea^  pabbajjaṃ yāci. taṃ bhikkhū pabbājesuṃ, upasampādesuṃ. taṃ bhikkhū ceva upaṭṭhahiṃsu,  jīvako ca komārabhacco tikicchi. so arogo vibbhami. addasā kho jīvako  ^a^P1.0073^ea^ komārabhacco taṃ purisaṃ vibbhantaṃ, disvāna taṃ purisaṃ etadavoca --  ``nanu tvaṃ, ayyo, bhikkhūsu pabbajito ahosī''ti? ``evaṃ, ācariyā''ti.  ``kissa pana tvaṃ, ayyo, evarūpamakāsī''ti? atha kho so puriso jīvakassa komārabhaccassa  etamatthaṃ ārocesi. jīvako komārabhacco ujjhāyati khiyyati vipāceti --  ``kathañhi nāma bhadantā {bhaddantā (ka0)} pañcahi ābādhehi phuṭṭhaṃ pabbājessantī''ti. atha kho jīvako  komārabhacco yena bhagavā tenupasaṅkami, upasaṅkamitvā bhagavantaṃ abhivādetvā ekamantaṃ  nisīdi. ekamantaṃ nisinno kho jīvako komārabhacco bhagavantaṃ etadavoca --  ``sādhu, bhante, ayyā pañcahi ābādhehi phuṭṭhaṃ na pabbājeyyu''nti. atha kho bhagavā  jīvakaṃ komārabhaccaṃ dhammiyā kathāya sandassesi samādapesi samuttejesi sampahaṃsesi.  atha kho jīvako komārabhacco bhagavatā dhammiyā kathāya sandassito samādapito samuttejito  sampahaṃsito uṭṭhāyāsanā bhagavantaṃ abhivādetvā padakkhiṇaṃ katvā pakkāmi. atha  kho bhagavā etasmiṃ nidāne etasmiṃ pakaraṇe dhammiṃ kathaṃ katvā bhikkhū āmantesi --  ``na, bhikkhave, pañcahi ābādhehi phuṭṭho pabbājetabbo. yo pabbājeyya, āpatti  ^a^T1.0151^ea^ dukkaṭassā''ti.

[06] pañcābādhavatthu niṭṭhitaṃ.