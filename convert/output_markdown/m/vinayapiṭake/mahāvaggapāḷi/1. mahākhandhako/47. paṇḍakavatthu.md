[03] 109^b^.^eb^ tena kho pana samayena aññataro paṇḍako bhikkhūsu pabbajito hoti. so dahare  dahare bhikkhū upasaṅkamitvā evaṃ vadeti -- ``etha, maṃ āyasmanto dūsethā''ti. bhikkhū  apasādenti -- ``nassa, paṇḍaka, vinassa, paṇḍaka, ko tayā attho''ti. so bhikkhūhi  apasādito mahante mahante moḷigalle sāmaṇere upasaṅkamitvā evaṃ vadeti -- ``etha,  maṃ āvuso dūsethā''ti. sāmaṇerā apasādenti -- ``nassa, paṇḍaka, vinassa, paṇḍaka,  ko tayā attho''ti. so sāmaṇerehi apasādito hatthibhaṇḍe assabhaṇḍe upasaṅkamitvā  evaṃ vadeti -- ``etha, maṃ, āvuso ^a^P1.0086^ea^, dūsethā''ti. hatthibhaṇḍā assabhaṇḍā  dūsesuṃ. te ujjhāyanti khiyyanti vipācenti -- ``paṇḍakā ^a^T1.0174^ea^ ime samaṇā sakyaputtiyā.  yepi imesaṃ na paṇḍakā, tepi ime paṇḍake dūsenti. evaṃ ime sabbeva abrahmacārino''ti.  assosuṃ kho bhikkhū tesaṃ hatthibhaṇḍānaṃ ^a^V0.0109^ea^ assabhaṇḍānaṃ ujjhāyantānaṃ khiyyantānaṃ vipācentānaṃ.  atha kho te bhikkhū bhagavato etamatthaṃ ārocesuṃ. paṇḍako, bhikkhave, anupasampanno  na upasampādetabbo, upasampanno nāsetabboti.