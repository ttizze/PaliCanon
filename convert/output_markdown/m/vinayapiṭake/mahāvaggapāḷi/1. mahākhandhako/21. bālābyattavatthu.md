[03] 82^b^.^eb^ tena kho pana samayena bhikkhū, dasavassamhā dasavassamhāti, bālā abyattā nissayaṃ  denti. dissanti ācariyā bālā, antevāsikā paṇḍitā ^a^M0.0089^ea^. dissanti  ācariyā abyattā, antevāsikā byattā. dissanti ācariyā appassutā, antevāsikā  bahussutā. dissanti ācariyā duppaññā, antevāsikā paññavanto. ye  te bhikkhū appicchā...pe0... ^a^P1.0062^ea^ te ujjhāyanti khiyyanti vipācenti --  ``kathañhi nāma bhikkhū, dasavassamhā dasavassamhāti, bālā abyattā nissayaṃ dassanti.  dissanti ācariyā bālā antevāsikā paṇḍitā, dissanti ācariyā abyattā antevāsikā  byattā, dissanti ācariyā appassutā antevāsikā bahussutā, dissanti ācariyā  duppaññā antevāsikā paññavanto''ti. atha kho te bhikkhū bhagavato etamatthaṃ  ārocesuṃ...pe0... saccaṃ kira, bhikkhave, bhikkhū, dasavassamhā dasavassamhāti,  bālā abyattā nissayaṃ denti...pe0... saccaṃ, bhagavāti. vigarahi buddho bhagavā...pe0...  vigarahitvā...pe0... dhammiṃ kathaṃ katvā bhikkhū āmantesi -- ``na, bhikkhave,  bālena abyattena nissayo dātabbo. yo dadeyya, āpatti ^a^T1.0131^ea^ dukkaṭassa. anujānāmi,  bhikkhave, byattena bhikkhunā paṭibalena dasavassena vā atirekadasavassena vā nissayaṃ  dātu''nti.

[06] bālābyattavatthu niṭṭhitaṃ.