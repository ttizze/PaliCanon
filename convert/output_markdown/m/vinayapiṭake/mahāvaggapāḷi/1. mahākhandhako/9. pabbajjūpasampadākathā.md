[03] 34^b^.^eb^ tena kho pana samayena bhikkhū nānādisā nānājanapadā   pabbajjāpekkhe ca upasampadāpekkhe ^a^V0.0026^ea^   ca ānenti -- bhagavā ne pabbājessati ^a^T1.0041^ea^ upasampādessatīti. tattha bhikkhū ceva kilamanti  pabbajjāpekkhā ca upasampadāpekkhā ca. atha kho bhagavato rahogatassa paṭisallīnassa evaṃ  cetaso parivitakko udapādi -- ``etarahi kho bhikkhū nānādisā nānājanapadā pabbajjāpekkhe  ca upasampadāpekkhe ca ānenti -- bhagavā ne pabbājessati ^a^M0.0029^ea^ upasampādessatīti.  tattha bhikkhū ceva kilamanti pabbajjāpekkhā ca upasampadāpekkhā ca. yaṃnūnāhaṃ bhikkhūnaṃ  anujāneyyaṃ -- tumheva dāni, bhikkhave, tāsu tāsu disāsu tesu tesu janapadesu  pabbājetha upasampādethā''ti. atha kho bhagavā sāyanhasamayaṃ paṭisallānā vuṭṭhito etasmiṃ  nidāne etasmiṃ pakaraṇe dhammiṃ kathaṃ katvā bhikkhū ^a^P1.0022^ea^ āmantesi --  ``idha mayhaṃ, bhikkhave, rahogatassa paṭisallīnassa evaṃ cetaso parivitakko udapādi --  `etarahi kho bhikkhū nānādisā nānājanapadā pabbajjāpekkhe ca upasampadāpekkhe ca ānenti  bhagavā ne pabbājessati upasampādessatīti, tattha bhikkhū ceva kilamanti pabbajjāpekkhā  ca upasampadāpekkhā ca, yaṃnūnāhaṃ bhikkhūnaṃ anujāneyyaṃ tumheva dāni, bhikkhave, tāsu  tāsu disāsu tesu tesu janapadesu pabbājetha upasampādethā'''ti, anujānāmi,  bhikkhave, tumheva dāni tāsu tāsu disāsu tesu tesu janapadesu pabbājetha upasampādetha.  evañca pana, bhikkhave, pabbājetabbo upasampādetabbo --

[03]paṭhamaṃ kesamassuṃ ohārāpetvā ^a^T1.0042^ea^ {ohāretvā (ka0)}, kāsāyāni vatthāni acchādāpetvā, ekaṃsaṃ  uttarāsaṅgaṃ kārāpetvā, bhikkhūnaṃ pāde vandāpetvā, ukkuṭikaṃ nisīdāpetvā,  añjaliṃ paggaṇhāpetvā, evaṃ vadehīti vattabbo -- buddhaṃ saraṇaṃ gacchāmi, dhammaṃ saraṇaṃ  gacchāmi, saṅghaṃ saraṇaṃ gacchāmi; dutiyampi buddhaṃ saraṇaṃ gacchāmi, dutiyampi dhammaṃ  saraṇaṃ gacchāmi, dutiyampi saṅghaṃ saraṇaṃ gacchāmi; tatiyampi buddhaṃ saraṇaṃ gacchāmi,  tatiyampi dhammaṃ saraṇaṃ gacchāmi, tatiyampi saṅghaṃ saraṇaṃ gacchāmī''ti. ``anujānāmi,  bhikkhave, imehi tīhi saraṇagamanehi pabbajjaṃ upasampada''nti.

[06] tīhi saraṇagamanehi upasampadākathā niṭṭhitā.