[03] 37^b^.^eb^ atha kho bhagavā anupubbena cārikaṃ caramāno yena uruvelā tadavasari. tena  kho pana samayena uruvelāyaṃ tayo jaṭilā paṭivasanti -- uruvelakassapo, nadīkassapo,  gayākassapoti. tesu uruvelakassapo ^a^M0.0032^ea^ jaṭilo pañcannaṃ jaṭilasatānaṃ nāyako  hoti, vināyako aggo pamukho pāmokkho. nadīkassapo jaṭilo tiṇṇaṃ jaṭilasatānaṃ  nāyako hoti, vināyako aggo pamukho pāmokkho. gayākassapo jaṭilo dvinnaṃ  jaṭilasatānaṃ nāyako hoti, vināyako aggo pamukho pāmokkho. atha kho bhagavā  yena uruvelakassapassa jaṭilassa assamo tenupasaṅkami, upasaṅkamitvā uruvelakassapaṃ jaṭilaṃ  etadavoca -- ``sace te, kassapa ^a^V0.0029^ea^, agaru, vaseyyāma ekarattaṃ agyāgāre''ti? ``na  kho me, mahāsamaṇa, garu, caṇḍettha nāgarājā iddhimā āsiviso ^a^T1.0046^ea^ ghoraviso, so  taṃ mā viheṭhesī''ti. dutiyampi kho bhagavā uruvelakassapaṃ jaṭilaṃ etadavoca --  ``sace te, kassapa, agaru, vaseyyāma ekarattaṃ agyāgāre''ti? ``na kho me,  mahāsamaṇa, garu, caṇḍettha nāgarājā iddhimā āsiviso ghoraviso, so taṃ mā viheṭhesī''ti.  tatiyampi kho bhagavā uruvelakassapaṃ jaṭilaṃ etadavoca -- ``sace te, kassapa, agaru,  vaseyyāma ekarattaṃ agyāgāre''ti? ``na kho me, mahāsamaṇa, garu, caṇḍettha nāgarājā  iddhimā āsiviso ghoraviso, so taṃ mā viheṭhesī''ti. ``appeva maṃ na  viheṭheyya, iṅgha tvaṃ, kassapa, anujānāhi agyāgāra''nti. ``vihara, mahāsamaṇa, yathāsukha''nti.  atha kho bhagavā agyāgāraṃ pavisitvā tiṇasanthārakaṃ paññapetvā nisīdi pallaṅkaṃ ābhujitvā  ujuṃ kāyaṃ paṇidhāya parimukhaṃ satiṃ upaṭṭhapetvā.

[03] 38^b^.^eb^ addasā kho so nāgo bhagavantaṃ paviṭṭhaṃ, disvāna dummano {dukkhī dummano  (sī0 syā0)} padhūpāyi {pakhūpāsi (ka0)}. atha kho bhagavato  etadahosi -- ``yaṃnūnāhaṃ imassa nāgassa anupahacca chaviñca ^a^P1.0025^ea^ cammañca maṃsañca  nhāruñca aṭṭhiñca aṭṭhimiñjañca tejasā tejaṃ pariyādiyeyya''nti. atha kho bhagavā  tathārūpaṃ iddhābhisaṅkhāraṃ abhisaṅkharitvā padhūpāyi. atha kho so nāgo makkhaṃ asahamāno  pajjali. bhagavāpi tejodhātuṃ samāpajjitvā pajjali. ubhinnaṃ sajotibhūtānaṃ agyāgāraṃ  ādittaṃ viya hoti sampajjalitaṃ sajotibhūtaṃ. atha kho te jaṭilā agyāgāraṃ parivāretvā  evamāhaṃsu -- ``abhirūpo vata bho mahāsamaṇo nāgena viheṭhiyatī''ti. atha kho bhagavā  tassā ^a^M0.0033^ea^ rattiyā accayena tassa nāgassa ^a^T1.0047^ea^ anupahacca chaviñca cammañca maṃsañca nhāruñca  aṭṭhiñca aṭṭhimiñjañca tejasā tejaṃ pariyādiyitvā patte pakkhipitvā uruvelakassapassa  jaṭilassa dassesi -- ``ayaṃ te, kassapa, nāgo pariyādinno {pariyādiṇṇo (ka0)} assa tejasā tejo''ti.  atha kho uruvelakassapassa jaṭilassa etadahosi -- ``mahiddhiko kho mahāsamaṇo mahānubhāvo,  yatra hi nāma caṇḍassa nāgarājassa iddhimato āsivisassa ghoravisassa tejasā tejaṃ pariyādiyissati,  natveva ca kho arahā yathā aha''nti.

[03] 39^b^.^eb^

[21] nerañjarāyaṃ bhagavā, uruvelakassapaṃ jaṭilaṃ avoca.

[22] ``sace te kassapa agaru, viharemu ajjaṇho aggisālamhī''ti {aggisaraṇamhīti (sī0  syā0)}..

[21] ``na kho me mahāsamaṇa garu.

[27] phāsukāmova taṃ nivāremi.

[26] caṇḍettha nāgarājā.

[27] iddhimā āsiviso ghoraviso.

[22] so ^a^V0.0030^ea^ taṃ mā viheṭhesī''ti..

[21] ``appeva maṃ na viheṭheyya.

[27] iṅgha tvaṃ kassapa anujānāhi agyāgāra''nti.

[26] dinnanti naṃ viditvā.

[22] abhīto {asambhīto (sī0)} pāvisi bhayamatīto..

[21] disvā isiṃ paviṭṭhaṃ, ahināgo dummano padhūpāyi.

[22] sumanamanaso adhimano {avimano (katthaci), navimano (syā0)}, manussanāgopi tattha padhūpāyi..

[21] makkhañca ^a^T1.0048^ea^ asahamāno, ahināgo pāvakova pajjali.

[22] tejodhātusu kusalo, manussanāgopi tattha pajjali..

[21] ubhinnaṃ sajotibhūtānaṃ.

[27] agyāgāraṃ ādittaṃ hoti sampajjalitaṃ sajotibhūtaṃ.

[26] udicchare jaṭilā.

[27] ``abhirūpo vata bho mahāsamaṇo.

[22] nāgena viheṭhiyatī''ti bhaṇanti..

[21] atha ^a^M0.0034^ea^ tassā rattiyā {atha rattiyā (sī0 syā0)} accayena.

[27] hatā nāgassa acciyo honti {ahināgassa acciyo na honti (sī0 syā0)}.

[26] iddhimato pana ṭhitā {iddhimato panuṭṭhitā (sī0)}.

[22] anekavaṇṇā acciyo honti..

[21] nīlā atha lohitikā.

[27] mañjiṭṭhā pītakā phalikavaṇṇāyo.

[26] aṅgīrasassa kāye.

[22] anekavaṇṇā acciyo honti..

[21] pattamhi ^a^V0.0031^ea^ odahitvā.

[27] ahināgaṃ brāhmaṇassa dassesi.

[26] ``ayaṃ te kassapa nāgo.

[22] pariyādinno assa tejasā tejo''ti..

[03]atha kho uruvelakassapo jaṭilo bhagavato iminā iddhipāṭihāriyena abhippasanno  bhagavantaṃ etadavoca -- ``idheva, mahāsamaṇa, vihara, ahaṃ te {te upaṭṭhāmi (itipi)} dhuvabhattenā''ti.

[06] paṭhamaṃ pāṭihāriyaṃ.

[03] 40^b^.^eb^ atha ^a^P1.0026^ea^ kho bhagavā uruvelakassapassa jaṭilassa assamassa avidūre   ^a^T1.0049^ea^ aññatarasmiṃ vanasaṇḍe vihāsi. atha kho cattāro mahārājāno abhikkantāya rattiyā   abhikkantavaṇṇā kevalakappaṃ vanasaṇḍaṃ obhāsetvā yena bhagavā tenupasaṅkamiṃsu, upasaṅkamitvā bhagavantaṃ  abhivādetvā catuddisā aṭṭhaṃsu seyyathāpi mahantā aggikkhandhā. atha kho uruvelakassapo  jaṭilo tassā rattiyā accayena yena bhagavā tenupasaṅkami, upasaṅkamitvā bhagavantaṃ etadavoca --  ``kālo, mahāsamaṇa, niṭṭhitaṃ bhattaṃ. ke nu kho te, mahāsamaṇa, abhikkantāya rattiyā  abhikkantavaṇṇā kevalakappaṃ vanasaṇḍaṃ obhāsetvā yena tvaṃ tenupasaṅkamiṃsu ^a^M0.0035^ea^,  upasaṅkamitvā taṃ abhivādetvā catuddisā aṭṭhaṃsu ``seyyathāpi mahantā aggikkhandhā''ti.  ``ete kho, kassapa, cattāro mahārājāno yenāhaṃ tenupasaṅkamiṃsu dhammassavanāyā''ti.  atha kho uruvelakassapassa jaṭilassa etadahosi -- ``mahiddhiko kho mahāsamaṇo mahānubhāvo,  yatra hi nāma cattāropi mahārājāno upasaṅkamissanti dhammassavanāya, na tveva ca kho  arahā yathā aha''nti. atha kho bhagavā uruvelakassapassa jaṭilassa bhattaṃ bhuñjitvā tasmiṃyeva  vanasaṇḍe vihāsi.

[06] dutiyaṃ pāṭihāriyaṃ.

[03] 41^b^.^eb^ atha kho sakko devānamindo abhikkantāya rattiyā abhikkantavaṇṇo kevalakappaṃ  vanasaṇḍaṃ obhāsetvā yena bhagavā tenupasaṅkami ^a^T1.0050^ea^, upasaṅkamitvā bhagavantaṃ abhivādetvā  ekamantaṃ aṭṭhāsi seyyathāpi mahāaggikkhandho, purimāhi vaṇṇanibhāhi abhikkantataro  ca paṇītataro ca. atha kho uruvelakassapo jaṭilo tassā rattiyā accayena ^a^V0.0032^ea^ yena bhagavā  tenupasaṅkami, upasaṅkamitvā bhagavantaṃ etadavoca -- ``kālo, mahāsamaṇa, niṭṭhitaṃ bhattaṃ.  ko nu kho so, mahāsamaṇa, abhikkantāya rattiyā abhikkantavaṇṇo kevalakappaṃ  vanasaṇḍaṃ obhāsetvā yena tvaṃ tenupasaṅkami, upasaṅkamitvā taṃ abhivādetvā ekamantaṃ  aṭṭhāsi seyyathāpi mahāaggikkhandho, purimāhi vaṇṇanibhāhi abhikkantataro ca paṇītataro  cā''ti? ``eso kho, kassapa, sakko devānamindo yenāhaṃ tenupasaṅkami dhammassavanāyā''ti.  atha kho uruvelakassapassa jaṭilassa etadahosi -- ``mahiddhiko kho mahāsamaṇo mahānubhāvo,  yatra hi nāma sakkopi ^a^P1.0027^ea^ devānamindo upasaṅkamissati dhammassavanāya, na  tveva ca kho arahā yathā aha''nti. atha kho bhagavā uruvelakassapassa jaṭilassa bhattaṃ  bhuñjitvā tasmiṃyeva vanasaṇḍe vihāsi.

[06] tatiyaṃ pāṭihāriyaṃ.

[03] 42^b^.^eb^ atha ^a^M0.0036^ea^ kho brahmā sahampati abhikkantāya rattiyā abhikkantavaṇṇo kevalakappaṃ  vanasaṇḍaṃ obhāsetvā yena bhagavā tenupasaṅkami, upasaṅkamitvā bhagavantaṃ abhivādetvā  ekamantaṃ aṭṭhāsi seyyathāpi mahāaggikkhandho, purimāhi vaṇṇanibhāhi abhikkantataro  ca ^a^T1.0051^ea^ paṇītataro ca. atha kho uruvelakassapo jaṭilo tassā rattiyā accayena yena bhagavā  tenupasaṅkami, upasaṅkamitvā bhagavantaṃ etadavoca -- ``kālo, mahāsamaṇa, niṭṭhitaṃ bhattaṃ.  ko nu kho so, mahāsamaṇa, abhikkantāya rattiyā abhikkantavaṇṇo kevalakappaṃ  vanasaṇḍaṃ obhāsetvā yena tvaṃ tenupasaṅkami, upasaṅkamitvā taṃ abhivādetvā ekamantaṃ  aṭṭhāsi seyyathāpi mahāaggikkhandho, purimāhi vaṇṇanibhāhi abhikkantataro ca paṇītataro  cā''ti? ``eso kho, kassapa, brahmā sahampati yenāhaṃ tenupasaṅkami dhammassavanāyā''ti.  atha kho uruvelakassapassa jaṭilassa etadahosi -- ``mahiddhiko kho mahāsamaṇo mahānubhāvo,  yatra hi nāma brahmāpi sahampati upasaṅkamissati dhammassavanāya, na tveva ca kho arahā  yathā aha''nti. atha kho bhagavā uruvelakassapassa jaṭilassa bhattaṃ bhuñjitvā tasmiṃyeva  vanasaṇḍe vihāsi.

[06] catutthaṃ pāṭihāriyaṃ.

[03] 43^b^.^eb^ tena kho pana samayena uruvelakassapassa jaṭilassa mahāyañño paccupaṭṭhito hoti,  kevalakappā ca aṅgamagadhā pahūtaṃ khādanīyaṃ bhojanīyaṃ ādāya abhikkamitukāmā honti ^a^V0.0033^ea^.  atha kho uruvelakassapassa jaṭilassa etadahosi -- ``etarahi kho me mahāyañño paccupaṭṭhito,  kevalakappā ca aṅgamagadhā pahūtaṃ khādanīyaṃ bhojanīyaṃ ādāya abhikkamissanti. sace  mahāsamaṇo mahājanakāye iddhipāṭihāriyaṃ karissati ^a^T1.0052^ea^, mahāsamaṇassa lābhasakkāro abhivaḍḍhissati,  mama lābhasakkāro parihāyissati. aho nūna mahāsamaṇo svātanāya nāgaccheyyā''ti.  atha kho bhagavā uruvelakassapassa ^a^P1.0028^ea^ jaṭilassa cetasā cetoparivitakkamaññāya  uttarakuruṃ gantvā tato piṇḍapātaṃ āharitvā anotattadahe paribhuñjitvā tattheva  divāvihāraṃ akāsi. atha kho uruvelakassapo jaṭilo tassā ^a^M0.0037^ea^ rattiyā  accayena yena bhagavā tenupasaṅkami, upasaṅkamitvā bhagavantaṃ etadavoca -- ``kālo, mahāsamaṇa,  niṭṭhitaṃ bhattaṃ. kiṃ nu kho, mahāsamaṇa, hiyyo nāgamāsi? api ca mayaṃ taṃ sarāma --  kiṃ nu kho mahāsamaṇo nāgacchatīti? khādanīyassa ca bhojanīyassa   ca te paṭivīso {paṭiviṃso (sī0), paṭiviso (syā0)} ṭhapito''ti.  nanu te, kassapa, etadahosi -- ```etarahi kho me mahāyañño paccupaṭṭhito, kevalakappā  ca aṅgamagadhā pahūtaṃ khādanīyaṃ bhojanīyaṃ ādāya abhikkamissanti, sace mahāsamaṇo  mahājanakāye iddhipāṭihāriyaṃ karissati, mahāsamaṇassa lābhasakkāro abhivaḍḍhissati,  mama lābhasakkāro parihāyissati, aho nūna mahāsamaṇo svātanāya nāgaccheyyā'ti.  so kho ahaṃ, kassapa, tava cetasā cetoparivitakkaṃ aññāya uttarakuruṃ gantvā  tato piṇḍapātaṃ āharitvā anotattadahe paribhuñjitvā tattheva divāvihāraṃ akāsi''nti.  atha kho uruvelakassapassa jaṭilassa etadahosi -- ``mahiddhiko kho mahāsamaṇo mahānubhāvo,  yatra hi nāma cetasāpi cittaṃ pajānissati ^a^T1.0053^ea^, na tveva ca kho arahā yathā aha''nti.  atha kho bhagavā uruvelakassapassa jaṭilassa bhattaṃ bhuñjitvā tasmiṃyeva vanasaṇḍe vihāsi.

[06] pañcamaṃ pāṭihāriyaṃ.

[03] 44^b^.^eb^ tena kho pana samayena bhagavato paṃsukūlaṃ uppannaṃ hoti. atha kho bhagavato etadahosi --  ``kattha nu kho ahaṃ paṃsukūlaṃ dhoveyya''nti? atha kho sakko devānamindo  bhagavato cetasā cetoparivitakkamaññāya pāṇinā pokkharaṇiṃ khaṇitvā bhagavantaṃ etadavoca --  ``idha, bhante, bhagavā paṃsukūlaṃ dhovatū''ti. atha kho bhagavato etadahosi -- ``kimhi  nu kho ahaṃ paṃsukūlaṃ parimaddeyya''nti? atha kho sakko devānamindo bhagavato  cetasā cetoparivitakkamaññāya mahatiṃ silaṃ upanikkhipi -- idha, bhante, bhagavā paṃsukūlaṃ  parimaddatūti. atha kho bhagavato etadahosi -- ``kimhi nu   kho ahaṃ {ahaṃ paṃsukūlaṃ (ka0)} ālambitvā ^a^V0.0034^ea^ uttareyya''nti?  atha kho kakudhe adhivatthā devatā bhagavato ^a^M0.0038^ea^ cetasā cetoparivitakkamaññāya  sākhaṃ onāmesi -- idha, bhante, bhagavā ālambitvā ^a^P1.0029^ea^ uttaratūti. atha  kho bhagavato etadahosi -- ``kimhi nu kho ahaṃ paṃsukūlaṃ vissajjeyya''nti?  atha kho sakko devānamindo bhagavato cetasā cetoparivitakkamaññāya mahatiṃ  silaṃ upanikkhipi -- idha, bhante, bhagavā paṃsukūlaṃ vissajjetūti. atha kho uruvelakassapo  jaṭilo tassā rattiyā accayena yena bhagavā tenupasaṅkami, upasaṅkamitvā bhagavantaṃ etadavoca --  ``kālo ^a^T1.0054^ea^, mahāsamaṇa, niṭṭhitaṃ bhattaṃ. kiṃ nu kho, mahāsamaṇa, nāyaṃ pubbe idha pokkharaṇī,  sāyaṃ idha pokkharaṇī. nayimā silā pubbe upanikkhittā. kenimā silā upanikkhittā?  nayimassa kakudhassa pubbe sākhā onatā, sāyaṃ sākhā onatā''ti. idha me, kassapa,  paṃsukūlaṃ uppannaṃ ahosi. tassa mayhaṃ, kassapa, etadahosi -- ``kattha nu kho  ahaṃ paṃsukūlaṃ dhoveyya''nti? atha kho, kassapa, sakko devānamindo mama cetasā  cetoparivitakkamaññāya pāṇinā pokkharaṇiṃ khaṇitvā maṃ etadavoca -- ``idha, bhante,  bhagavā paṃsukūlaṃ dhovatū''ti. sāyaṃ kassapa amanussena pāṇinā khaṇitā pokkharaṇī.  tassa mayhaṃ, kassapa, etadahosi -- ``kimhi nu kho ahaṃ paṃsukūlaṃ parimaddeyya''nti?  atha kho, kassapa, sakko devānamindo mama cetasā cetoparivitakkamaññāya mahatiṃ  silaṃ upanikkhipi -- ``idha, bhante, bhagavā paṃsukūlaṃ parimaddatū''ti. sāyaṃ kassapa  amanussena upanikkhittā silā. tassa mayhaṃ, kassapa, etadahosi -- ``kimhi nu  kho ahaṃ ālambitvā uttareyya''nti? atha kho, kassapa, kakudhe adhivatthā devatā j mama cetasā cetoparivitakkamaññāya sākhaṃ onāmesi -- ``idha, bhante, bhagavā ālambitvā  uttarajtū''ti. svāyaṃ āharahattho kakudho. tassa mayhaṃ, kassapa, etadahosi -- ``kimhi  nu kho ahaṃ paṃsukūlaṃ vissajjeyya''nti? atha kho, kassapa, sakko devānamindo  mama cetasā cetoparivitakkamaññāya mahatiṃ silaṃ upanikkhipi -- ``idha, bhante, bhagavā  paṃsukūlaṃ vissajjetū''ti ^a^T1.0055^ea^. sāyaṃ kassapa amanussena upanikkhittā silāti.  atha kho uruvelakassapassa jaṭilassa etadahosi -- ``mahiddhiko kho mahāsamaṇo mahānubhāvo,  yatra hi nāma sakkopi devānamindo veyyāvaccaṃ karissati, na tveva ca kho arahā  yathā aha''nti. atha kho bhagavā uruvelakassapassa jaṭilassa bhattaṃ bhuñjitvā tasmiṃyeva  vanasaṇḍe vihāsi.

[03]atha ^a^M0.0039^ea^ kho uruvelakassapo jaṭilo tassā rattiyā accayena yena bhagavā tenupasaṅkami,  upasaṅkamitvā bhagavato ^a^P1.0030^ea^ kālaṃ ārocesi -- ``kālo, mahāsamaṇa, niṭṭhitaṃ  bhatta''nti. ``gaccha tvaṃ, kassapa, āyāmaha''nti uruvelakassapaṃ jaṭilaṃ uyyojetvā  yāya jambuyā ^a^V0.0035^ea^ `jambudīpo' paññāyati, tato phalaṃ gahetvā paṭhamataraṃ āgantvā agyāgāre  nisīdi. addasā kho uruvelakassapo jaṭilo bhagavantaṃ agyāgāre nisinnaṃ, disvāna  bhagavantaṃ etadavoca -- ``katamena tvaṃ, mahāsamaṇa, maggena āgato? ahaṃ tayā paṭhamataraṃ pakkanto,  so tvaṃ paṭhamataraṃ āgantvā agyāgāre nisinno''ti. ``idhāhaṃ, kassapa, taṃ uyyojetvā  yāya jambuyā `jambudīpo' paññāyati, tato phalaṃ gahetvā paṭhamataraṃ āgantvā agyāgāre  nisinno. idaṃ kho, kassapa, jambuphalaṃ vaṇṇasampannaṃ gandhasampannaṃ rasasampannaṃ.  sace ākaṅkhasi paribhuñjā''ti. ``alaṃ, mahāsamaṇa, tvaṃyeva taṃ arahasi   ^a^T1.0056^ea^, tvaṃyeva taṃ {tvaṃyevetaṃ āharasi, tvaṃyevetaṃ (sī0 syā0)} paribhuñjāhī''ti. atha kho   uruvelakassapassa jaṭilassa etadahosi -- ``mahiddhiko kho mahāsamaṇo mahānubhāvo, yatra hi nāma   maṃ paṭhamataraṃ uyyojetvā yāya jambuyā `jambudīpo'  paññāyati, tato phalaṃ gahetvā paṭhamataraṃ āgantvā agyāgāre nisīdissati, na tveva  ca kho arahā yathā aha''nti. atha kho bhagavā uruvelakassapassa jaṭilassa bhattaṃ bhuñjitvā  tasmiṃyeva vanasaṇḍe vihāsi.

[03] 45^b^.^eb^ atha kho uruvelakassapo jaṭilo tassā rattiyā accayena yena bhagavā tenupasaṅkami,  upasaṅkamitvā bhagavato kālaṃ ārocesi -- ``kālo, mahāsamaṇa, niṭṭhitaṃ bhatta''nti.  gaccha tvaṃ, kassapa, āyāmahanti uruvelakassapaṃ jaṭilaṃ uyyojetvā yāya jambuyā  `jambudīpo' paññāyati, tassā avidūre ambo...pe0... tassā avidūre āmalakī...pe0...  tassā avidūre harītakī...pe0... tāvatiṃsaṃ gantvā pāricchattakapupphaṃ gahetvā  paṭhamataraṃ āgantvā agyāgāre nisīdi. addasā kho uruvelakassapo jaṭilo bhagavantaṃ  agyāgāre nisinnaṃ, disvāna bhagavantaṃ etadavoca -- ``katamena tvaṃ, mahāsamaṇa, maggena  āgato? ahaṃ tayā paṭhamataraṃ pakkanto, so tvaṃ paṭhamataraṃ āgantvā agyāgāre nisinno''ti.  ``idhāhaṃ ^a^M0.0040^ea^, kassapa, taṃ uyyojetvā tāvatiṃsaṃ gantvā pāricchattakapupphaṃ  gahetvā paṭhamataraṃ āgantvā agyāgāre nisinno. idaṃ kho, kassapa, pāricchattakapupphaṃ   ^a^T1.0057^ea^ vaṇṇasampannaṃ gandhasampannaṃ {sugandhikaṃ (ka0)}. (sace ākaṅkhasi gaṇhā''ti. ``alaṃ,   mahāsamaṇa, tvaṃyeva taṃ arahasi, tvaṃyeva taṃ gaṇhā''ti) {( ) sī0 syā0 potthakesu natthi}.   ^a^P1.0031^ea^ atha kho uruvelakassapassa jaṭilassa etadahosi -- ``mahiddhiko kho mahāsamaṇo   mahānubhāvo, yatra hi nāma maṃ paṭhamataraṃ uyyojetvā tāvatiṃsaṃ  gantvā pāricchattakapupphaṃ gahetvā paṭhamataraṃ āgantvā agyāgāre nisīdissati,  na tveva ca kho arahā yathā aha''nti.

[03] 46^b^.^eb^ tena kho pana samayena te jaṭilā aggiṃ paricaritukāmā na sakkonti kaṭṭhāni  phāletuṃ ^a^V0.0036^ea^. atha kho tesaṃ jaṭilānaṃ etadahosi -- ``nissaṃsayaṃ kho mahāsamaṇassa iddhānubhāvo,  yathā mayaṃ na sakkoma kaṭṭhāni phāletu''nti. atha kho bhagavā uruvelakassapaṃ jaṭilaṃ  etadavoca -- ``phāliyantu, kassapa, kaṭṭhānī''ti. ``phāliyantu, mahāsamaṇā''ti.  sakideva pañca kaṭṭhasatāni phāliyiṃsu. atha kho uruvelakassapassa jaṭilassa etadahosi --  ``mahiddhiko kho mahāsamaṇo mahānubhāvo, yatra hi nāma kaṭṭhānipi phāliyissanti,  na tveva ca kho arahā yathā aha''nti.

[03] 47^b^.^eb^ tena kho pana samayena te jaṭilā aggiṃ paricaritukāmā na sakkonti aggiṃ  ujjaletuṃ {jāletuṃ (sī0), ujjalituṃ (ka0)}. atha kho tesaṃ jaṭilānaṃ etadahosi -- ``nissaṃsayaṃ kho   mahāsamaṇassa iddhānubhāvo,  yathā mayaṃ na sakkoma aggiṃ ^a^T1.0058^ea^ ujjaletu''nti. atha kho bhagavā uruvelakassapaṃ jaṭilaṃ  etadavoca -- ``ujjaliyantu, kassapa, aggī''ti. ``ujjaliyantu, mahāsamaṇā''ti.  sakideva pañca aggisatāni ujjaliyiṃsu. atha kho uruvelakassapassa jaṭilassa etadahosi --  ``mahiddhiko kho mahāsamaṇo mahānubhāvo, yatra hi nāma aggīpi ujjaliyissanti,  na tveva ca kho arahā yathā aha''nti.

[03] 48^b^.^eb^ tena kho pana samayena te jaṭilā aggiṃ paricaritvā na sakkonti aggiṃ vijjhāpetuṃ.  atha kho tesaṃ jaṭilānaṃ etadahosi -- ``nissaṃsayaṃ kho mahāsamaṇassa iddhānubhāvo, yathā  mayaṃ na sakkoma aggiṃ vijjhāpetu''nti. atha kho bhagavā uruvelakassapaṃ jaṭilaṃ etadavoca  ^a^M0.0041^ea^ -- ``vijjhāyantu, kassapa, aggī''ti. ``vijjhāyantu, mahāsamaṇā''ti.  sakideva pañca aggisatāni vijjhāyiṃsu. atha kho uruvelakassapassa jaṭilassa etadahosi --  ``mahiddhiko kho mahāsamaṇo mahānubhāvo, yatra hi nāma aggīpi vijjhāyissanti,  na tveva ca kho arahā yathā aha''nti.

[03] 49^b^.^eb^ tena kho pana samayena te jaṭilā sītāsu hemantikāsu rattīsu antaraṭṭhakāsu  himapātasamaye najjā nerañjarāya ummujjantipi, nimujjantipi, ummujjananimujjanampi  karonti. atha kho bhagavā pañcamattāni mandāmukhisatāni abhinimmini, yattha te jaṭilā  uttaritvā visibbesuṃ ^a^P1.0032^ea^. atha kho tesaṃ jaṭilānaṃ etadahosi -- ``nissaṃsayaṃ  kho ^a^T1.0059^ea^ mahāsamaṇassa iddhānubhāvo, yathayimā mandāmukhiyo nimmitā''ti. atha kho uruvelakassapassa  jaṭilassa etadahosi -- ``mahiddhiko kho mahāsamaṇo mahānubhāvo, yatra hi nāma tāva  bahū mandāmukhiyopi abhinimminissati, na tveva ca kho arahā yathā aha''nti.

[03] 50^b^.^eb^ tena ^a^V0.0037^ea^ kho pana samayena mahā akālamegho pāvassi, mahā udakavāhako sañjāyi.  yasmiṃ padese bhagavā viharati, so padeso udakena na otthaṭo {udakena otthaṭo (sī0  syā0)} hoti. atha kho bhagavato  etadahosi -- ``yaṃnūnāhaṃ samantā udakaṃ ussāretvā majjhe reṇuhatāya bhūmiyā caṅkameyya''nti.  atha kho bhagavā samantā udakaṃ ussāretvā majjhe reṇuhatāya bhūmiyā caṅkami. atha  kho uruvelakassapo jaṭilo -- māheva kho mahāsamaṇo udakena vūḷho ahosīti nāvāya  sambahulehi jaṭilehi saddhiṃ yasmiṃ padese bhagavā viharati taṃ padesaṃ agamāsi.  addasā kho uruvelakassapo jaṭilo bhagavantaṃ samantā udakaṃ ussāretvā majjhe reṇuhatāya  bhūmiyā caṅkamantaṃ, disvāna bhagavantaṃ etadavoca -- ``idaṃ nu   tvaṃ, mahāsamaṇā''ti? ``ayamahamasmi {āma ahamasmi (syā0)},  kassapā''ti bhagavā vehāsaṃ abbhuggantvā nāvāya paccuṭṭhāsi. atha kho uruvelakassapassa  jaṭilassa etadahosi -- ``mahiddhiko kho mahāsamaṇo mahānubhāvo, yatra hi nāma udakampi  na pavāhissati {nappasahissati (sī0)}, na ^a^T1.0060^ea^ tveva ca kho arahā yathā aha''nti.

[03] 51^b^.^eb^ atha ^a^M0.0042^ea^ kho bhagavato etadahosi -- ``cirampi kho imassa moghapurisassa evaṃ  bhavissati -- `mahiddhiko kho mahāsamaṇo mahānubhāvo, na tveva ca kho arahā yathā  aha'nti; yaṃnūnāhaṃ imaṃ jaṭilaṃ saṃvejeyya''nti. atha kho bhagavā uruvelakassapaṃ  jaṭilaṃ etadavoca -- ``neva ca kho tvaṃ, kassapa, arahā, nāpi arahattamaggasamāpanno.  sāpi te paṭipadā natthi, yāya tvaṃ arahā vā assasi, arahattamaggaṃ vā samāpanno''ti.  atha kho uruvelakassapo jaṭilo bhagavato pādesu sirasā nipatitvā bhagavantaṃ  etadavoca -- ``labheyyāhaṃ, bhante, bhagavato santike pabbajjaṃ, labheyyaṃ upasampada''nti.  tvaṃ khosi, kassapa, pañcannaṃ jaṭilasatānaṃ nāyako vināyako aggo pamukho  pāmokkho. tepi tāva apalokehi, yathā te maññissanti tathā te karissantīti.  atha kho uruvelakassapo jaṭilo yena te jaṭilā tenupasaṅkami, upasaṅkamitvā te  jaṭile etadavoca -- ``icchāmahaṃ ^a^P1.0033^ea^, bho, mahāsamaṇe brahmacariyaṃ carituṃ, yathā  bhavanto maññanti tathā karontū''ti. ``cirapaṭikā mayaṃ, bho, mahāsamaṇe abhippasannā,  sace bhavaṃ, mahāsamaṇe brahmacariyaṃ carissati, sabbeva mayaṃ mahāsamaṇe brahmacariyaṃ carissāmā''ti.  atha kho te jaṭilā kesamissaṃ jaṭāmissaṃ khārikājamissaṃ aggihutamissaṃ udake  pavāhetvā yena bhagavā tenupasaṅkamiṃsu, upasaṅkamitvā bhagavato pādesu sirasā nipatitvā  bhagavantaṃ etadavocuṃ -- ``labheyyāma ^a^T1.0061^ea^ mayaṃ, bhante, bhagavato santike pabbajjaṃ, labheyyāma  upasampada''nti. ``etha bhikkhavo''ti bhagavā avoca -- ``svākkhāto dhammo, caratha  brahmacariyaṃ sammā dukkhassa antakiriyāyā''ti. sāva tesaṃ āyasmantānaṃ upasampadā  ahosi.

[03] 52^b^.^eb^ addasā ^a^V0.0038^ea^ kho nadīkassapo jaṭilo kesamissaṃ jaṭāmissaṃ khārikājamissaṃ aggihutamissaṃ  udake vuyhamāne, disvānassa etadahosi -- ``māheva me bhātuno upasaggo ahosī''ti.  jaṭile pāhesi -- gacchatha me bhātaraṃ jānāthāti. sāmañca tīhi jaṭilasatehi saddhiṃ yenāyasmā  uruvelakassapo tenupasaṅkami, upasaṅkamitvā āyasmantaṃ uruvelakassapaṃ etadavoca -- ``idaṃ  nu kho, kassapa, seyyo''ti? ``āmāvuso, idaṃ seyyo''ti. atha kho te jaṭilā  kesamissaṃ jaṭāmissaṃ khārikājamissaṃ aggihutamissaṃ udake pavāhetvā yena bhagavā  ^a^M0.0043^ea^ tenupasaṅkamiṃsu, upasaṅkamitvā bhagavato pādesu sirasā nipatitvā bhagavantaṃ  etadavocuṃ -- ``labheyyāma mayaṃ, bhante, bhagavato santike pabbajjaṃ, labheyyāma upasampada''nti.  ``etha bhikkhavo''ti bhagavā avoca -- ``svākkhāto dhammo, caratha brahmacariyaṃ sammā  dukkhassa antakiriyāyā''ti. sāva tesaṃ āyasmantānaṃ upasampadā ahosi.

[03] 53^b^.^eb^ addasā kho gayākassapo jaṭilo kesamissaṃ jaṭāmissaṃ khārikājamissaṃ aggihutamissaṃ  udake vuyhamāne, disvānassa etadahosi -- ``māheva me bhātūnaṃ upasaggo ahosī''ti.  jaṭile pāhesi ^a^T1.0062^ea^ -- gacchatha me bhātaro jānāthāti. sāmañca dvīhi jaṭilasatehi saddhiṃ yenāyasmā  uruvelakassapo tenupasaṅkami, upasaṅkamitvā āyasmantaṃ uruvelakassapaṃ etadavoca -- ``idaṃ  nu kho, kassapa, seyyo''ti? ``āmāvuso, idaṃ seyyo''ti. atha kho te jaṭilā  kesamissaṃ jaṭāmissaṃ khārikājamissaṃ aggihutamissaṃ udake pavāhetvā yena bhagavā  tenupasaṅkamiṃsu, upasaṅkamitvā bhagavato pādesu ^a^P1.0034^ea^ sirasā nipatitvā  bhagavantaṃ etadavocuṃ -- ``labheyyāma mayaṃ, bhante, bhagavato santike pabbajjaṃ, labheyyāma  upasampada''nti. ``etha bhikkhavo''ti bhagavā avoca -- ``svākkhāto dhammo, caratha  brahmacariyaṃ sammā dukkhassa antakiriyāyā''ti. sāva tesaṃ āyasmantānaṃ upasampadā  ahosi.

[02] bhagavato adhiṭṭhānena pañca kaṭṭhasatāni na phāliyiṃsu, phāliyiṃsu; aggī na ujjaliyiṃsu,  ujjaliyiṃsu; na vijjhāyiṃsu, vijjhāyiṃsu; pañcamandāmukhisatāni abhinimmini. etena  nayena aḍḍhuḍḍhapāṭihāriyasahassāni honti.

[03] 54^b^.^eb^ atha kho bhagavā uruvelāyaṃ yathābhirantaṃ viharitvā yena gayāsīsaṃ tena pakkāmi  mahatā bhikkhusaṅghena saddhiṃ bhikkhusahassena sabbeheva purāṇajaṭilehi. tatra sudaṃ bhagavā  gayāyaṃ viharati gayāsīse saddhiṃ bhikkhusahassena. tatra kho bhagavā bhikkhū āmantesi --

[03]{saṃ0 ni0  4.29} ``sabbaṃ ^a^M0.0044^ea^ ^a^V0.0039^ea^, bhikkhave, ādittaṃ. kiñca, bhikkhave, sabbaṃ   ādittaṃ? cakkhu ^a^T1.0063^ea^  ādittaṃ, rūpā ādittā, cakkhuviññāṇaṃ ādittaṃ, cakkhusamphasso āditto,  yamidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ  vā tampi ādittaṃ. kena ādittaṃ? rāgagginā dosagginā mohagginā ādittaṃ,  jātiyā jarāya maraṇena sokehi paridevehi dukkhehi domanassehi upāyāsehi ādittanti  vadāmi. sotaṃ ādittaṃ, saddā ādittā, sotaviññāṇaṃ ādittaṃ, sotasamphasso  āditto, yamidaṃ sotasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ  vā tampi ādittaṃ. kena ādittaṃ? rāgagginā dosagginā mohagginā ādittaṃ,  jātiyā jarāya maraṇena sokehi paridevehi dukkhehi domanassehi upāyāsehi ādittanti  vadāmi. ghānaṃ ādittaṃ, gandhā ādittā, ghānaviññāṇaṃ ādittaṃ, ghānasamphasso  āditto, yamidaṃ ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ  vā tampi ādittaṃ. kena ādittaṃ? rāgagginā dosagginā mohagginā ādittaṃ,  jātiyā jarāya maraṇena sokehi paridevehi dukkhehi domanassehi upāyāsehi ādittanti  vadāmi. jivhā ādittā, rasā ādittā, jivhāviññāṇaṃ ādittaṃ jivhāsamphasso  āditto, yamidaṃ jivhāsamphassapaccayā uppajjati vedayitaṃ sukhaṃ vā dukkhaṃ vā  adukkhamasukhaṃ vā tampi ādittaṃ. kena ādittaṃ? rāgagginā dosagginā mohagginā  ādittaṃ, jātiyā jarāya maraṇena sokehi paridevehi dukkhehi domanassehi upāyāsehi  ādittanti vadāmi. kāyo āditto, phoṭṭhabbā ādittā, kāyaviññāṇaṃ ādittaṃ  kāyasamphasso āditto, yamidaṃ kāyasamphassapaccayā uppajjati vedayitaṃ sukhaṃ vā  dukkhaṃ vā adukkhamasukhaṃ vā tampi ādittaṃ. kena ādittaṃ? rāgagginā dosagginā  mohagginā ādittaṃ, jātiyā jarāya maraṇena sokehi paridevehi dukkhehi domanassehi  upāyāsehi ādittanti vadāmi. mano āditto, dhammā ādittā, manoviññāṇaṃ  ādittaṃ manosamphasso āditto, yamidaṃ manosamphassapaccayā uppajjati vedayitaṃ  sukhaṃ vā dukkhaṃ vā adukkhamasukhaṃ vā tampi ādittaṃ. kena ādittaṃ? rāgagginā  dosagginā mohagginā ādittaṃ, jātiyā jarāya maraṇena sokehi paridevehi dukkhehi  domanassehi upāyāsehi ādittanti vadāmi.

[03]``evaṃ ^a^M0.0045^ea^ passaṃ, bhikkhave, sutavā ariyasāvako cakkhusmimpi nibbindati,  rūpesupi nibbindati, cakkhuviññāṇepi nibbindati, cakkhusamphassepi nibbindati,  yamidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ  vā, tasmimpi nibbindati. sotasmimpi ^a^T1.0064^ea^ nibbindati, saddesupi nibbindati...pe0...  ghānasmimpi nibbindati ^a^P1.0035^ea^ ^a^V0.0040^ea^, gandhesupi nibbindati...pe0... jivhāyapi  nibbindati, rasesupi nibbindati...pe0... kāyasmimpi nibbindati, phoṭṭhabbesupi  nibbindati...pe0... manasmimpi nibbindati, dhammesupi nibbindati, manoviññāṇepi  nibbindati, manosamphassepi nibbindati, yamidaṃ manosamphassapaccayā uppajjati  vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati, nibbindaṃ  virajjati, virāgā vimuccati, vimuttasmiṃ vimuttamiti ñāṇaṃ hoti. khīṇā jāti,  vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānātī''ti.

[03]imasmiñca pana veyyākaraṇasmiṃ bhaññamāne tassa bhikkhusahassassa anupādāya āsavehi  cittāni vimucciṃsu.

[06] ādittapariyāyasuttaṃ niṭṭhitaṃ.

[06] uruvelapāṭihāriyaṃ tatiyabhāṇavāro niṭṭhito.