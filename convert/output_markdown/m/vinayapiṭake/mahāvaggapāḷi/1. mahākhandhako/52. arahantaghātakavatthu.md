[03] 114^b^.^eb^ tena ^a^M0.0123^ea^ kho pana samayena sambahulā bhikkhū sāketā sāvatthiṃ addhānamaggappaṭipannā  honti. antarāmagge corā nikkhamitvā ekacce bhikkhū acchindiṃsu, ekacce  bhikkhū haniṃsu. sāvatthiyā rājabhaṭā nikkhamitvā ekacce core aggahesuṃ, ekacce  ^a^T1.0189^ea^ corā palāyiṃsu. ye te palāyiṃsu te bhikkhūsu pabbajiṃsu, ye te gahitā te vadhāya  oniyyanti ^a^V0.0112^ea^. addasaṃsu kho te palāyitvā pabbajitā te core vadhāya oniyyamāne,  disvāna evamāhaṃsu -- ``sādhu kho mayaṃ palāyimhā, sacā ca {sace ca, sacajja (aṭṭhakathāyaṃ  pāṭhantarā)} mayaṃ gayheyyāma {gaṇheyyāma (ka0)}, mayampi  evameva haññeyyāmā''ti ^a^P1.0089^ea^. bhikkhū evamāhaṃsu -- ``kiṃ pana tumhe,  āvuso, akatthā''ti? atha kho te pabbajitā bhikkhūnaṃ etamatthaṃ ārocesuṃ. bhikkhū  bhagavato etamatthaṃ ārocesuṃ. arahanto ete, bhikkhave, bhikkhū. arahantaghātako,  bhikkhave, anupasampanno na upasampādetabbo, upasampanno nāsetabboti.