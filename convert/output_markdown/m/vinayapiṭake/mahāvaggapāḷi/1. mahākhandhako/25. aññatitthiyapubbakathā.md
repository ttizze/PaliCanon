[03] 86^b^.^eb^ tena ^a^P1.0069^ea^ kho pana samayena yo so aññatitthiyapubbo {yo so  pasuraparibbājako aññatitthiyapubbo (ka0)} pajjhāyena sahadhammikaṃ  vuccamāno upajjhāyassa vādaṃ āropetvā taṃyeva titthāyatanaṃ saṅkami. so puna paccāgantvā  bhikkhū upasampadaṃ yāci. bhikkhū bhagavato etamatthaṃ ārocesuṃ. yo so, bhikkhave,  aññatitthiyapubbo upajjhāyena sahadhammikaṃ vuccamāno upajjhāyassa vādaṃ āropetvā  taṃyeva titthāyatanaṃ ^a^V0.0088^ea^ saṅkanto, so āgato na upasampādetabbo. yo so, bhikkhave, aññopi  aññatitthiyapubbo imasmiṃ dhammavinaye ākaṅkhati pabbajjaṃ, ākaṅkhati upasampadaṃ,  tassa cattāro māse parivāso dātabbo. evañca pana, bhikkhave, dātabbo -- paṭhamaṃ  kesamassuṃ ohārāpetvā kāsāyāni vatthāni acchādāpetvā ekaṃsaṃ uttarāsaṅgaṃ  kārāpetvā bhikkhūnaṃ pāde vandāpetvā ^a^T1.0144^ea^ ukkuṭikaṃ nisīdāpetvā añjaliṃ paggaṇhāpetvā  evaṃ vadehīti vattabbo -- ``buddhaṃ saraṇaṃ gacchāmi, dhammaṃ saraṇaṃ gacchāmi, saṅghaṃ saraṇaṃ  gacchāmi; dutiyampi buddhaṃ saraṇaṃ gacchāmi, dutiyampi dhammaṃ saraṇaṃ gacchāmi, dutiyampi  saṅghaṃ saraṇaṃ gacchāmi; tatiyampi buddhaṃ saraṇaṃ gacchāmi, tatiyampi dhammaṃ saraṇaṃ gacchāmi,  tatiyampi saṅghaṃ saraṇaṃ gacchāmī''ti.

[03]tena, bhikkhave, aññatitthiyapubbena saṅghaṃ upasaṅkamitvā ekaṃsaṃ uttarāsaṅgaṃ karitvā  bhikkhūnaṃ pāde vanditvā ukkuṭikaṃ nisīditvā añjaliṃ paggahetvā evamassa vacanīyo --  ``ahaṃ, bhante, aññatitthiyapubbo imasmiṃ ^a^M0.0099^ea^ dhammavinaye ākaṅkhāmi upasampadaṃ.  sohaṃ, bhante, saṅghaṃ cattāro māse parivāsaṃ yācāmī''ti. dutiyampi yācitabbo.  tatiyampi yācitabbo. byattena bhikkhunā paṭibalena saṅgho ñāpetabbo --

[03]``suṇātu me, bhante, saṅgho. ayaṃ itthannāmo aññatitthiyapubbo imasmiṃ dhammavinaye  ākaṅkhati upasampadaṃ. so saṅghaṃ cattāro māse parivāsaṃ yācati. yadi saṅghassa pattakallaṃ  saṅgho itthannāmassa aññatitthiyapubbassa cattāro māse parivāsaṃ dadeyya. esā  ñatti.

[03]``suṇātu me, bhante, saṅgho. ayaṃ itthannāmo aññatitthiyapubbo imasmiṃ dhammavinaye  ākaṅkhati upasampadaṃ. so saṅghaṃ cattāro māse parivāsaṃ yācati. saṅgho itthannāmassa  aññatitthiyapubbassa cattāro māse parivāsaṃ deti. yassāyasmato khamati itthannāmassa  aññatitthiyapubbassa ^a^T1.0145^ea^ cattāro māse parivāsassa dānaṃ, so tuṇhassa; yassa nakkhamati,  so bhāseyya.

[03]``dinno saṅghena itthannāmassa aññatitthiyapubbassa cattāro māse parivāso. khamati  ^a^P1.0070^ea^ saṅghassa, tasmā tuṇhī, evametaṃ dhārayāmī''ti.

[03] 87^b^.^eb^ ``evaṃ kho, bhikkhave, aññatitthiyapubbo ārādhako hoti, evaṃ anārādhako.  kathañca, bhikkhave, aññatitthiyapubbo anārādhako hoti? idha, bhikkhave, aññatitthiyapubbo  atikālena ^a^V0.0089^ea^ gāmaṃ pavisati, atidivā paṭikkamati. evampi, bhikkhave, aññatitthiyapubbo  anārādhako hoti.

[03]``puna caparaṃ, bhikkhave, aññatitthiyapubbo vesiyāgocaro vā hoti, vidhavāgocaro  vā hoti, thullakumārikāgocaro vā hoti, paṇḍakagocaro vā hoti, bhikkhunigocaro  vā hoti. evampi, bhikkhave, aññatitthiyapubbo anārādhako hoti.

[03]``puna caparaṃ, bhikkhave, aññatitthiyapubbo yāni tāni sabrahmacārīnaṃ uccāvacāni karaṇīyāni,  tattha na dakkho hoti, na analaso, na tatrupāyāya vīmaṃsāya samannāgato, na alaṃ  kātuṃ, na alaṃ saṃvidhātuṃ. evampi, bhikkhave, aññatitthiyapubbo anārādhako hoti.

[03]``puna ^a^M0.0100^ea^ caparaṃ, bhikkhave, aññatitthiyapubbo na tibbacchando hoti uddese,  paripucchāya, adhisīle, adhicitte, adhipaññāya. evampi, bhikkhave, aññatitthiyapubbo  anārādhako hoti.

[03]``puna caparaṃ, bhikkhave, aññatitthiyapubbo yassa titthāyatanā saṅkanto hoti, tassa satthuno  tassa diṭṭhiyā tassa khantiyā tassa ruciyā tassa ādāyassa ^a^T1.0146^ea^ avaṇṇe bhaññamāne kupito  hoti anattamano anabhiraddho, buddhassa vā dhammassa vā saṅghassa vā avaṇṇe bhaññamāne attamano  hoti udaggo abhiraddho. yassa vā pana titthāyatanā saṅkanto hoti, tassa satthuno tassa  diṭṭhiyā tassa khantiyā tassa ruciyā tassa ādāyassa vaṇṇe bhaññamāne attamano hoti  udaggo abhiraddho, buddhassa vā dhammassa vā saṅghassa vā vaṇṇe bhaññamāne kupito hoti  anattamano anabhiraddho. idaṃ, bhikkhave, saṅghātanikaṃ aññatitthiyapubbassa anārādhanīyasmiṃ.  evampi kho, bhikkhave, aññatitthiyapubbo anārādhako hoti. evaṃ anārādhako  kho, bhikkhave, aññatitthiyapubbo āgato na upasampādetabbo.

[03]``kathañca, bhikkhave, aññatitthiyapubbo ārādhako hoti? idha, bhikkhave, aññatitthiyapubbo  nātikālena gāmaṃ pavisati nātidivā paṭikkamati. evampi, bhikkhave, aññatitthiyapubbo  ārādhako hoti.

[03]``puna caparaṃ, bhikkhave, aññatitthiyapubbo na vesiyāgocaro hoti, na vidhavāgocaro  hoti, na thullakumārikāgocaro hoti, na paṇḍakagocaro hoti, na bhikkhunigocaro  hoti. evampi, bhikkhave, aññatitthiyapubbo ^a^P1.0071^ea^ ārādhako hoti.

[03]``puna caparaṃ, bhikkhave, aññatitthiyapubbo yāni tāni sabrahmacārīnaṃ uccāvacāni karaṇīyāni,  tattha dakkho hoti, analaso, tatrupāyāya vīmaṃsāya samannāgato, alaṃ kātuṃ, alaṃ  saṃvidhātuṃ. evampi, bhikkhave, aññatitthiyapubbo ārādhako hoti.

[03]``puna ^a^V0.0090^ea^ caparaṃ, bhikkhave ^a^T1.0147^ea^, aññatitthiyapubbo tibbacchando hoti uddese, paripucchāya,  adhisīle, adhicitte, adhipaññāya. evampi, bhikkhave, aññatitthiyapubbo ārādhako  hoti.

[03]``puna ^a^M0.0101^ea^ caparaṃ, bhikkhave, aññatitthiyapubbo yassa titthāyatanā saṅkanto hoti,  tassa satthuno tassa diṭṭhiyā tassa khantiyā tassa ruciyā tassa ādāyassa avaṇṇe bhaññamāne  attamano hoti udaggo abhiraddho, buddhassa vā dhammassa vā saṅghassa vā avaṇṇe bhaññamāne  kupito hoti anattamano anabhiraddho. yassa vā pana titthāyatanā saṅkanto hoti, tassa  satthuno tassa diṭṭhiyā tassa khantiyā tassa ruciyā tassa ādāyassa vaṇṇe bhaññamāne  kupito hoti anattamano anabhiraddho, buddhassa vā dhammassa vā saṅghassa vā vaṇṇe bhaññamāne  attamano hoti udaggo abhiraddho. idaṃ, bhikkhave, saṅghātanikaṃ aññatitthiyapubbassa ārādhanīyasmiṃ.  evampi kho, bhikkhave, aññatitthiyapubbo ārādhako hoti. evaṃ ārādhako kho,  bhikkhave, aññatitthiyapubbo āgato upasampādetabbo.

[03]``sace, bhikkhave, aññatitthiyapubbo naggo āgacchati, upajjhāyamūlakaṃ cīvaraṃ pariyesitabbaṃ.  sace acchinnakeso āgacchati, saṅgho apaloketabbo bhaṇḍukammāya. ye te, bhikkhave,  aggikā jaṭilakā, te āgatā upasampādetabbā, na tesaṃ parivāso dātabbo. taṃ  kissa hetu? kammavādino ete, bhikkhave, kiriyavādino. sace, bhikkhave, jātiyā  sākiyo aññatitthiyapubbo āgacchati ^a^T1.0148^ea^, so āgato upasampādetabbo, na tassa parivāso  dātabbo. imāhaṃ, bhikkhave, ñātīnaṃ āveṇikaṃ parihāraṃ dammī''ti.

[06] aññatitthiyapubbakathā niṭṭhitā.

[06] sattamabhāṇavāro.