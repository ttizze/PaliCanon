[03] 10^b^.^eb^ {ma0 ni0 1.284 ādayo; ma0 ni0 2.339 ādayo} atha kho bhagavato etadahosi -- ``kassa nu kho ahaṃ paṭhamaṃ dhammaṃ deseyyaṃ? ko  imaṃ dhammaṃ khippameva ājānissatī''ti? atha kho bhagavato etadahosi -- ``ayaṃ kho āḷāro  kālāmo paṇḍito byatto medhāvī dīgharattaṃ apparajakkhajātiko; yaṃnūnāhaṃ āḷārassa  kālāmassa paṭhamaṃ dhammaṃ deseyyaṃ, so imaṃ dhammaṃ khippameva ājānissatī''ti. atha  kho antarahitā devatā bhagavato ārocesi -- ``sattāhakālaṅkato, bhante, āḷāro  kālāmo''ti. bhagavatopi kho ñāṇaṃ udapādi -- ``sattāhakālaṅkato āḷāro ^a^M0.0011^ea^  kālāmo''ti. atha kho bhagavato ^a^T1.0013^ea^ etadahosi -- ``mahājāniyo kho āḷāro kālāmo;  sace hi so imaṃ dhammaṃ suṇeyya, khippameva ājāneyyā''ti. atha kho bhagavato etadahosi --  ``kassa nu kho ahaṃ paṭhamaṃ dhammaṃ deseyyaṃ? ko imaṃ dhammaṃ khippameva ājānissatī''ti?  atha kho bhagavato etadahosi -- ``ayaṃ kho udako {uddako (sī0 syā0)} rāmaputto paṇḍito byatto medhāvī  dīgharattaṃ apparajakkhajātiko; yaṃnūnāhaṃ udakassa rāmaputtassa paṭhamaṃ dhammaṃ deseyyaṃ,  so imaṃ dhammaṃ khippameva ājānissatī''ti. atha kho antarahitā devatā bhagavato ārocesi --  ``abhidosakālaṅkato, bhante, udako rāmaputto''ti. bhagavatopi kho ñāṇaṃ udapādi --  ``abhidosakālaṅkato ^a^V0.0011^ea^ udako rāmaputto''ti. atha kho bhagavato etadahosi -- ``mahājāniyo  kho udako rāmaputto; sace hi so imaṃ dhammaṃ suṇeyya, khippameva ājāneyyā''ti

[03]atha kho bhagavato etadahosi -- ``kassa nu kho ahaṃ paṭhamaṃ dhammaṃ deseyyaṃ? ko imaṃ  dhammaṃ ^a^P1.0008^ea^ khippameva ājānissatī''ti? atha kho bhagavato etadahosi -- ``bahukārā  kho me pañcavaggiyā bhikkhū, ye maṃ padhānapahitattaṃ upaṭṭhahiṃsu; yaṃnūnāhaṃ pañcavaggiyānaṃ  bhikkhūnaṃ paṭhamaṃ dhammaṃ deseyya''nti. atha kho bhagavato etadahosi -- ``kahaṃ nu  kho etarahi pañcavaggiyā bhikkhū viharantī''ti? addasā kho bhagavā dibbena cakkhunā  visuddhena atikkantamānusakena pañcavaggiye bhikkhū bārāṇasiyaṃ viharante   ^a^T1.0014^ea^ isipatane migadāye. atha kho bhagavā uruvelāyaṃ yathābhirantaṃ viharitvā yena bārāṇasī  tena cārikaṃ pakkāmi.

[03] 11^b^.^eb^ addasā kho upako ājīvako bhagavantaṃ antarā ca gayaṃ antarā ca bodhiṃ addhānamaggappaṭipannaṃ,  disvāna bhagavantaṃ etadavoca -- ``vippasannāni kho te, āvuso, indriyāni, parisuddho  chavivaṇṇo pariyodāto. kaṃsi tvaṃ, āvuso, uddissa pabbajito? ko vā te  satthā? kassa vā tvaṃ dhammaṃ rocesī''ti? evaṃ vutte bhagavā upakaṃ ājīvakaṃ  gāthāhi ajjhabhāsi --

[21] {dha0 pa0 353; kathā0 405} ``sabbābhibhū ^a^M0.0012^ea^ sabbavidūhamasmi,

[27] sabbesu dhammesu anūpalitto.

[26] sabbañjaho taṇhākkhaye vimutto,

[22] sayaṃ abhiññāya kamuddiseyyaṃ..

[21] {mi0 pa0 4.5.11 milindapañhepi; kathā0 405} ``na me ācariyo atthi, sadiso me na vijjati.

[22] sadevakasmiṃ lokasmiṃ, natthi me paṭipuggalo..

[21] {kathā0 405 kathāvatthupāḷiyampi} ``ahañhi arahā loke, ahaṃ satthā anuttaro.

[22] ekomhi sammāsambuddho, sītibhūtosmi nibbuto..

[21] {kathā0 405 kathāvatthupāḷiyampi}``dhammacakkaṃ pavattetuṃ, gacchāmi kāsinaṃ puraṃ.

[22] andhībhūtasmiṃ lokasmiṃ, āhañchaṃ {āhaññiṃ (ka0)} amatadundubhi''nti..

[03]yathā ^a^V0.0012^ea^ kho tvaṃ, āvuso, paṭijānāsi, arahasi anantajinoti.

[21] {kathā0 405 kathāvatthupāḷiyampi} ``mādisā ve jinā honti, ye pattā āsavakkhayaṃ.

[22] jitā ^a^T1.0015^ea^ me pāpakā dhammā, tasmāhamupaka {tasmāhamupakā (sī0)} jino''ti..

[03]evaṃ vutte upako ājīvako hupeyyapāvusoti {huveyyapāvuso (sī0) huveyyāvuso (syā0)} vatvā  sīsaṃ okampetvā ummaggaṃ  gahetvā pakkāmi.

[03] 12^b^.^eb^ atha kho bhagavā anupubbena cārikaṃ caramāno yena bārāṇasī isipatanaṃ migadāyo,  yena pañcavaggiyā bhikkhū tenupasaṅkami. addasaṃsu kho pañcavaggiyā bhikkhū bhagavantaṃ  dūratova āgacchantaṃ; disvāna aññamaññaṃ katikaṃ {idaṃ padaṃ kesuci natthi} saṇṭhapesuṃ -- ``ayaṃ, āvuso,  samaṇo gotamo āgacchati, bāhulliko padhānavibbhanto ^a^P1.0009^ea^ āvatto  bāhullāya. so neva abhivādetabbo, na paccuṭṭhātabbo, nāssa pattacīvaraṃ paṭiggahetabbaṃ;  api ca kho āsanaṃ ṭhapetabbaṃ, sace so ākaṅkhissati nisīdissatī''ti. yathā  yathā kho bhagavā pañcavaggiye bhikkhū upasaṅkamati, tathā tathā {tathā tathā te (sī0 syā0)} pañcavaggiyā bhikkhū nāsakkhiṃsu  sakāya katikāya saṇṭhātuṃ ^a^M0.0013^ea^. asaṇṭhahantā bhagavantaṃ paccuggantvā eko  bhagavato pattacīvaraṃ paṭiggahesi, eko āsanaṃ paññapesi, eko pādodakaṃ, eko  pādapīṭhaṃ, eko pādakaṭhalikaṃ upanikkhipi. nisīdi bhagavā paññatte āsane; nisajja  kho bhagavā pāde pakkhālesi. apissu {api ca kho (pāsarāsisuttha)} bhagavantaṃ nāmena ca āvusovādena ca samudācaranti.  evaṃ vutte bhagavā pañcavaggiye bhikkhū etadavoca -- ``mā, bhikkhave, tathāgataṃ nāmena  ca āvusovādena ca ^a^T1.0016^ea^ samudācaratha {samudācarittha (sī0 syā0)}. arahaṃ, bhikkhave, tathāgato sammāsambuddho, odahatha,  bhikkhave, sotaṃ, amatamadhigataṃ, ahamanusāsāmi, ahaṃ dhammaṃ desemi. yathānusiṭṭhaṃ  tathā paṭipajjamānā {yathānusiṭṭhaṃ paṭipajjamānā (syā0)} nacirasseva -- yassatthāya kulaputtā sammadeva agārasmā anagāriyaṃ  pabbajanti tadanuttaraṃ -- brahmacariyapariyosānaṃ diṭṭheva dhamme sayaṃ abhiññā sacchikatvā  upasampajja viharissathā''ti. evaṃ vutte pañcavaggiyā bhikkhū bhagavantaṃ etadavocuṃ --  ``tāyapi kho tvaṃ, āvuso gotama, iriyāya {cariyāya (syā0)}, tāya paṭipadāya, tāya dukkarakārikāya  nevajjhagā uttari manussadhammā {uttarimanussadhammaṃ (syā0 ka0)} alamariyañāṇadassanavisesaṃ, kiṃ pana tvaṃ etarahi, bāhulliko  padhānavibbhanto āvatto bāhullāya, adhigamissasi uttari manussadhammā alamariyañāṇadassanavisesa''nti?  evaṃ vutte bhagavā pañcavaggiye bhikkhū etadavoca -- ``na, bhikkhave, tathāgato bāhulliko,  na padhānavibbhanto, na āvatto bāhullāya; arahaṃ, bhikkhave, tathāgato sammāsambuddho.  odahatha, bhikkhave, sotaṃ, amatamadhigataṃ, ahamanusāsāmi ^a^V0.0013^ea^, ahaṃ dhammaṃ desemi. yathānusiṭṭhaṃ  tathā paṭipajjamānā nacirasseva -- yassatthāya kulaputtā sammadeva agārasmā anagāriyaṃ  pabbajanti tadanuttaraṃ ^a^T1.0017^ea^ -- brahmacariyapariyosānaṃ diṭṭhevadhamme sayaṃ abhiññā sacchikatvā  upasampajja viharissathā''ti. dutiyampi kho pañcavaggiyā bhikkhū bhagavantaṃ etadavocuṃ...pe0....  dutiyampi kho bhagavā pañcavaggiye bhikkhū etadavoca...pe0.... tatiyampi kho  pañcavaggiyā bhikkhū bhagavantaṃ etadavocuṃ -- ``tāyapi ^a^P1.0010^ea^ kho tvaṃ, āvuso  gotama, iriyāya, tāya paṭipadāya, tāya dukkarakārikāya nevajjhagā uttari manussadhammā  alamariyañāṇadassanavisesaṃ, kiṃ pana tvaṃ etarahi, bāhulliko padhānavibbhanto   ^a^M0.0014^ea^ āvatto bāhullāya, adhigamissasi uttari manussadhammā alamariyañāṇadassanavisesa''nti?  evaṃ vutte bhagavā pañcavaggiye bhikkhū etadavoca -- ``abhijānātha me no tumhe,  bhikkhave, ito pubbe evarūpaṃ pabhāvitameta''nti {bhāsitametanti (sī0 syā0 ka0) ṭīkāyo  oloketabbā}? ``nohetaṃ, bhante''. arahaṃ,  bhikkhave, tathāgato sammāsambuddho, odahatha, bhikkhave, sotaṃ, amatamadhigataṃ, ahamanusāsāmi,  ahaṃ dhammaṃ desemi. yathānusiṭṭhaṃ tathā paṭipajjamānā nacirasseva -- yassatthāya kulaputtā  sammadeva agārasmā anagāriyaṃ pabbajanti tadanuttaraṃbrahmacariyapariyosānaṃ diṭṭhevadhamme  sayaṃ abhiññā sacchikatvā upasampajja viharissathāti. asakkhi kho bhagavā pañcavaggiye  bhikkhū saññāpetuṃ. atha kho pañcavaggiyā bhikkhū bhagavantaṃ sussūsiṃsu, sotaṃ  odahiṃsu, aññā cittaṃ upaṭṭhāpesuṃ.

[03] 13^b^.^eb^ atha kho bhagavā pañcavaggiye bhikkhū āmantesi --

[03]``{saṃ0 ni0  5.1081 ādayo} dveme, bhikkhave ^a^T1.0018^ea^, antā pabbajitena na sevitabbā.   katame dve {idaṃ padadvayaṃ sī0 syā0 potthakesu natthi}? yo cāyaṃ kāmesu  kāmasukhallikānuyogo hīno gammo pothujjaniko anariyo anatthasaṃhito, yo  cāyaṃ attakilamathānuyogo dukkho anariyo anatthasaṃhito. ete kho, bhikkhave,  ubho ante anupagamma, majjhimā paṭipadā tathāgatena abhisambuddhā, cakkhukaraṇī ñāṇakaraṇī  upasamāya abhiññāya sambodhāya nibbānāya saṃvattati. katamā ca sā, bhikkhave,  majjhimā paṭipadā tathāgatena abhisambuddhā, cakkhukaraṇī ñāṇakaraṇī upasamāya abhiññāya  sambodhāya nibbānāya saṃvattati? ayameva ariyo aṭṭhaṅgiko maggo, seyyathidaṃ --  sammādiṭṭhi, sammāsaṅkappo, sammāvācā, sammākammanto, sammāājīvo, sammāvāyāmo,  sammāsati, sammāsamādhi. ayaṃ kho sā, bhikkhave, majjhimā paṭipadā tathāgatena  abhisambuddhā, cakkhukaraṇī ñāṇakaraṇī upasamāya abhiññāya sambodhāya nibbānāya  saṃvattati.

[03] 14^b^.^eb^ ``idaṃ ^a^V0.0014^ea^ kho pana, bhikkhave, dukkhaṃ ariyasaccaṃ. jātipi dukkhā, jarāpi dukkhā,  byādhipi dukkho, maraṇampi dukkhaṃ, appiyehi sampayogo ^a^T1.0019^ea^ dukkho, piyehi  vippayogo dukkho, yampicchaṃ na labhati tampi dukkhaṃ. saṃkhittena, pañcupādānakkhandhā  ^a^M0.0015^ea^ {pañcupādānakhandhāpi (ka)} dukkhā. ``idaṃ   kho pana, bhikkhave, dukkhasamudayaṃ {ettha ``idaṃ dukkhaṃ ariyasaccanti ādīsu dukkhasamudayo  dukkhanirodhoti vattabbe dukkhasamudayaṃ dukkhanirodhanti liṅgavipallāso  tato''ti  paṭisambhidāmaggaṭṭhakathāyaṃ vuttaṃ. visuddhimaggaṭīkāyaṃ pana uppādo bhayantipāṭhavaṇṇanāyaṃ  ``satipi  dvinnaṃ padānaṃ samānādhikaraṇabhāve liṅgabhedo gahito, yathā dukkhasamudayo  ariyasacca''nti vuttaṃ. tesu dukkhasamudayo ariyasacca''nti sakaliṅgikapāṭho ``dukkhanirodhagāminī paṭipadā ariyasacca''nti pāḷiyā sameti.} ariyasaccaṃ -- yāyaṃ  taṇhā ponobbhavikā {ponobhavikā (ka0)} nandīrāgasahagatā   {nandirāgasahagatā (sī0 syā0)} tatratatrābhinandinī, seyyathidaṃ -- kāmataṇhā,  bhavataṇhā, vibhavataṇhā.

[03]``idaṃ kho pana, bhikkhave, dukkhanirodhaṃ ariyasaccaṃ -- yo tassā yeva taṇhāya asesavirāganirodho,  cāgo, paṭinissaggo, mutti, anālayo. ``idaṃ kho pana, bhikkhave, dukkhanirodhagāminī  paṭipadā ariyasaccaṃ -- ayameva ariyo aṭṭhaṅgiko maggo, seyyathidaṃ -- sammādiṭṭhi,  sammāsaṅkappo, sammāvācā, sammākammanto, sammāājīvo, sammāvāyāmo, sammāsati,  sammāsamādhi.

[03] 15^b^.^eb^ ``idaṃ ^a^P1.0011^ea^ dukkhaṃ ariyasaccanti me, bhikkhave, pubbe ananussutesu  dhammesu cakkhuṃ udapādi, ñāṇaṃ udapādi, paññā udapādi, vijjā udapādi   ^a^T1.0020^ea^, āloko udapādi. taṃ kho panidaṃ dukkhaṃ ariyasaccaṃ pariññeyyanti me, bhikkhave, pubbe  ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā  udapādi, āloko udapādi. taṃ kho panidaṃ dukkhaṃ ariyasaccaṃ pariññātanti me,  bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā  udapādi, vijjā udapādi, āloko udapādi.

[03]``idaṃ dukkhasamudayaṃ ariyasaccanti me, bhikkhave, pubbe ananussutesu dhammesu  cakkhuṃ udapādi, ñāṇaṃ udapādi, paññā udapādi, vijjā udapādi, āloko  udapādi. taṃ kho panidaṃ dukkhasamudayaṃ ariyasaccaṃ pahātabbanti me, bhikkhave,  pubbe ananussutesu dhammesu cakkhuṃ udapādi, ñāṇaṃ udapādi, paññā udapādi,  vijjā udapādi, āloko udapādi. taṃ kho panidaṃ dukkhasamudayaṃ ariyasaccaṃ  pahīnanti me, bhikkhave, pubbe ananussutesu dhammesu cakkhuṃ udapādi, ñāṇaṃ  udapādi, paññā udapādi, vijjā udapādi, āloko udapādi.

[03]``idaṃ dukkhanirodhaṃ ariyasaccanti me, bhikkhave, pubbe ananussutesu dhammesu  cakkhuṃ udapādi, ñāṇaṃ udapādi, paññā udapādi, vijjā udapādi, āloko  ^a^M0.0016^ea^ udapādi. taṃ kho panidaṃ dukkhanirodhaṃ ariyasaccaṃ sacchikātabbanti me,  bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā  udapādi, vijjā udapādi, āloko udapādi. taṃ ^a^V0.0015^ea^ kho panidaṃ dukkhanirodhaṃ ariyasaccaṃ  sacchikatanti me, bhikkhave, pubbe ananussutesu dhammesu cakkhuṃ udapādi, ñāṇaṃ  udapādi, paññā udapādi, vijjā udapādi, āloko udapādi.

[03]``idaṃ dukkhanirodhagāminī paṭipadā ariyasaccanti me, bhikkhave, pubbe ananussutesu  dhammesu cakkhuṃ udapādi, ñāṇaṃ udapādi, paññā udapādi, vijjā udapādi,  āloko udapādi. taṃ kho panidaṃ dukkhanirodhagāminī paṭipadā ariyasaccaṃ bhāvetabbanti  me, bhikkhave, pubbe ananussutesu dhammesu cakkhuṃ udapādi, ñāṇaṃ udapādi,  paññā udapādi, vijjā udapādi, āloko udapādi. taṃ kho panidaṃ dukkhanirodhagāminī  paṭipadā ariyasaccaṃ bhāvitanti me, bhikkhave, pubbe ananussutesu dhammesu cakkhuṃ   ^a^T1.0021^ea^ udapādi, ñāṇaṃ udapādi, paññā udapādi, vijjā udapādi, āloko udapādi.

[03] 16^b^.^eb^ ``yāvakīvañca me, bhikkhave, imesu catūsu ariyasaccesu evaṃ tiparivaṭṭaṃ  dvādasākāraṃ yathābhūtaṃ ñāṇadassanaṃ na suvisuddhaṃ ahosi, neva tāvāhaṃ, bhikkhave,  sadevake loke samārake sabrahmake sassamaṇabrāhmaṇiyā pajāya sadevamanussāya anuttaraṃ  sammāsambodhiṃ abhisambuddhoti paccaññāsiṃ. yato ca kho me, bhikkhave, imesu catūsu  ariyasaccesu evaṃ tiparivaṭṭaṃ dvādasākāraṃ yathābhūtaṃ ñāṇadassanaṃ suvisuddhaṃ  ahosi, athāhaṃ, bhikkhave, sadevake loke samārake sabrahmake sassamaṇabrāhmaṇiyā  pajāya sadevamanussāya anuttaraṃ sammāsambodhiṃ   abhisambuddhoti {abhisambuddho (sī0 syā0)} paccaññāsiṃ. ñāṇañca  pana me dassanaṃ udapādi -- akuppā me vimutti, ayamantimā jāti, natthi dāni  punabbhavo''ti. idamavoca bhagavā attamanā pañcavaggiyā bhikkhū bhagavato bhāsitaṃ  abhinandunti {idamavoca...pe0... abhinanduntivākyaṃ sī0 syā0 potthakesu natthi}.

[03]imasmiñca ^a^T1.0022^ea^ pana veyyākaraṇasmiṃ bhaññamāne āyasmato koṇḍaññassa virajaṃ vītamalaṃ  dhammacakkhuṃ udapādi -- ``yaṃ kiñci samudayadhammaṃ sabbaṃ taṃ nirodhadhamma''nti.

[03] 17^b^.^eb^ pavattite ^a^M0.0017^ea^ ca pana bhagavatā dhammacakke, bhummā devā saddamanussāvesuṃ --  ``etaṃ bhagavatā bārāṇasiyaṃ isipatane migadāye ^a^P1.0012^ea^ anuttaraṃ dhammacakkaṃ  pavattitaṃ, appaṭivattiyaṃ samaṇena vā brāhmaṇena vā devena vā mārena vā brahmunā  vā kenaci vā lokasmi''nti. bhummānaṃ devānaṃ saddaṃ sutvā cātumahārājikā  devā saddamanussāvesuṃ...pe0... cātumahārājikānaṃ devānaṃ saddaṃ sutvā tāvatiṃsā  devā...pe0... yāmā devā...pe0... tusitā devā...pe0... nimmānaratī ^a^V0.0016^ea^   devā...pe0... paranimmitavasavattī devā...pe0... brahmakāyikā devā saddamanussāvesuṃ --  ``etaṃ bhagavatā bārāṇasiyaṃ isipatane migadāye anuttaraṃ dhammacakkaṃ pavattitaṃ  appaṭivattiyaṃ samaṇena vā brāhmaṇena vā devena vā mārena vā brahmunā vā kenaci  vā lokasmi''nti. itiha, tena khaṇena, tena layena {tena layenāti padadvayaṃ sī0 syā0  potthakesu natthi} tena muhuttena yāva brahmalokā  saddo abbhuggacchi. ayañca dasasahassilokadhātu saṃkampi sampakampi sampavedhi  ^a^T1.0023^ea^; appamāṇo ca uḷāro obhāso loke pāturahosi, atikkamma devānaṃ devānubhāvaṃ.  atha kho bhagavā imaṃ udānaṃ udānesi -- ``aññāsi vata, bho koṇḍañño, aññāsi  vata bho koṇḍañño''ti. iti hidaṃ āyasmato koṇḍaññassa `aññāsikoṇḍañño' tveva  nāmaṃ ahosi.

[03] 18^b^.^eb^ atha kho āyasmā aññāsikoṇḍañño diṭṭhadhammo pattadhammo viditadhammo pariyogāḷhadhammo  tiṇṇavicikiccho vigatakathaṃkatho vesārajjappatto aparappaccayo satthusāsane bhagavantaṃ  etadavoca -- ``labheyyāhaṃ, bhante, bhagavato santike pabbajjaṃ, labheyyaṃ upasampada''nti.  ``ehi bhikkhū''ti bhagavā avoca -- ``svākkhāto dhammo, cara brahmacariyaṃ sammā  dukkhassa antakiriyāyā''ti. sāva tassa āyasmato upasampadā ahosi.

[03] 19^b^.^eb^ atha kho bhagavā tadavasese bhikkhū dhammiyā kathāya ovadi anusāsi. atha kho  āyasmato ca vappassa āyasmato ca bhaddiyassa bhagavatā dhammiyā kathāya ovadiyamānānaṃ anusāsiyamānānaṃ  virajaṃ vītamalaṃ dhammacakkhuṃ udapādi -- yaṃ kiñci samudayadhammaṃ, sabbaṃ taṃ nirodhadhammanti.

[03]te ^a^M0.0018^ea^ diṭṭhadhammā pattadhammā viditadhammā pariyogāḷhadhammā tiṇṇavicikicchā  vigatakathaṃkathā vesārajjappattā aparappaccayā satthusāsane ^a^T1.0024^ea^ bhagavantaṃ etadavocuṃ -- ``labheyyāma  mayaṃ, bhante, bhagavato santike pabbajjaṃ, labheyyāma upasampada''nti. ``etha bhikkhavo''ti  bhagavā avoca -- ``svākkhāto dhammo, caratha ^a^P1.0013^ea^ brahmacariyaṃ sammā  dukkhassa antakiriyāyā''ti. sāva tesaṃ āyasmantānaṃ upasampadā ahosi.

[03]atha kho bhagavā tadavasese bhikkhū nīhārabhatto dhammiyā kathāya ovadi anusāsi.  yaṃ tayo bhikkhū piṇḍāya caritvā āharanti, tena chabbaggo yāpeti. atha kho āyasmato  ca mahānāmassa āyasmato ca assajissa bhagavatā dhammiyā kathāya ovadiyamānānaṃ anusāsiyamānānaṃ  virajaṃ vītamalaṃ dhammacakkhuṃ udapādi -- yaṃ kiñci samudayadhammaṃ, sabbaṃ taṃ nirodhadhammanti  ^a^V0.0017^ea^.  te diṭṭhadhammā pattadhammā viditadhammā pariyogāḷhadhammā tiṇṇavicikicchā vigatakathaṃkathā  vesārajjappattā aparappaccayā satthusāsane bhagavantaṃ etadavocuṃ -- ``labheyyāma mayaṃ,  bhante, bhagavato santike pabbajjaṃ, labheyyāma upasampada''nti. ``etha bhikkhavo''ti  bhagavā avoca -- ``svākkhāto dhammo, caratha brahmacariyaṃ sammā dukkhassa antakiriyāyā''ti.  sāva tesaṃ āyasmantānaṃ upasampadā ahosi.

[03] 20^b^.^eb^ atha kho bhagavā pañcavaggiye bhikkhū āmantesi --

[03] {saṃ0 ni0  3.59 ādayo} ``rūpaṃ, bhikkhave, anattā. rūpañca hidaṃ, bhikkhave, attā abhavissa, nayidaṃ rūpaṃ  ābādhāya saṃvatteyya, labbhetha ca rūpe -- `evaṃ me rūpaṃ ^a^T1.0025^ea^ hotu, evaṃ me rūpaṃ mā ahosī'ti.  yasmā ca kho, bhikkhave, rūpaṃ anattā, tasmā rūpaṃ ābādhāya saṃvattati, na ca labbhati  rūpe -- `evaṃ me rūpaṃ hotu, evaṃ me rūpaṃ mā ahosī'ti. vedanā, anattā.  vedanā ca hidaṃ, bhikkhave, attā abhavissa, nayidaṃ vedanā ābādhāya saṃvatteyya,  labbhetha ca vedanāya -- `evaṃ me vedanā hotu, evaṃ me vedanā mā ahosī'ti. yasmā  ca kho, bhikkhave, vedanā anattā, tasmā vedanā ābādhāya saṃvattati, na ca labbhati  vedanāya -- `evaṃ me vedanā hotu, evaṃ me vedanā mā ahosī'ti. saññā, anattā.  saññā ca hidaṃ, bhikkhave, attā abhavissa, nayidaṃ saññā ābādhāya saṃvatteyya, labbhetha  ^a^M0.0019^ea^ ca saññāya -- `evaṃ me saññā hotu, evaṃ me saññā mā ahosī'ti.  yasmā ca kho, bhikkhave, saññā anattā, tasmā saññā ābādhāya saṃvattati, na ca  labbhati saññāya -- `evaṃ me saññā hotu, evaṃ me saññā mā ahosī'ti. saṅkhārā,  anattā. saṅkhārā ca hidaṃ, bhikkhave, attā abhavissaṃsu, nayidaṃ {nayime (ka0)} saṅkhārā ābādhāya  saṃvatteyyuṃ, labbhetha ca saṅkhāresu -- `evaṃ me saṅkhārā hontu, evaṃ me saṅkhārā mā  ahesu'nti. yasmā ca kho, bhikkhave, saṅkhārā anattā, tasmā saṅkhārā ābādhāya saṃvattanti,  na ca labbhati saṅkhāresu -- `evaṃ me saṅkhārā hontu, evaṃ me saṅkhārā mā ahesu'nti.  viññāṇaṃ, anattā. viññāṇañca hidaṃ ^a^T1.0026^ea^, bhikkhave, attā abhavissa, nayidaṃ viññāṇaṃ  ābādhāya saṃvatteyya ^a^P1.0014^ea^, labbhetha ca viññāṇe -- `evaṃ me viññāṇaṃ hotu,  evaṃ me viññāṇaṃ mā ahosī'ti. yasmā ca kho, bhikkhave, viññāṇaṃ anattā, tasmā  viññāṇaṃ ābādhāya saṃvattati, na ca labbhati viññāṇe -- `evaṃ me viññāṇaṃ hotu,  evaṃ me viññāṇaṃ mā ahosī'ti.

[03] 21^b^.^eb^ ``taṃ kiṃ maññatha, bhikkhave, rūpaṃ niccaṃ vā aniccaṃ vāti? aniccaṃ,  bhante ^a^V0.0018^ea^. yaṃ panāniccaṃ dukkhaṃ vā taṃ sukhaṃ vāti? dukkhaṃ, bhante. yaṃ panāniccaṃ  dukkhaṃ vipariṇāmadhammaṃ, kallaṃ nu taṃ samanupassituṃ -- etaṃ mama, esohamasmi, eso  me attāti? no hetaṃ, bhante. vedanā niccā vā aniccā vāti? aniccā, bhante.  yaṃ panāniccaṃ dukkhaṃ vā taṃ sukhaṃ vāti? dukkhaṃ, bhante. yaṃ panāniccaṃ dukkhaṃ  vipariṇāmadhammaṃ, kallaṃ nu taṃ samanupassituṃ -- etaṃ mama, esohamasmi, eso me  attāti? no hetaṃ, bhante. saññā niccā vā aniccā vāti? aniccā, bhante.  yaṃ panāniccaṃ dukkhaṃ vā taṃ sukhaṃ vāti? dukkhaṃ, bhante. yaṃ panāniccaṃ dukkhaṃ  vipariṇāmadhammaṃ, kallaṃ nu taṃ samanupassituṃ -- etaṃ mama, esohamasmi, eso me  attāti? no hetaṃ, bhante. saṅkhārā niccā vā aniccā vāti? aniccā, bhante.  yaṃ panāniccaṃ, dukkhaṃ vā taṃ sukhaṃ vāti? dukkhaṃ, bhante. yaṃ panāniccaṃ dukkhaṃ   ^a^T1.0027^ea^ vipariṇāmadhammaṃ, kallaṃ nu taṃ samanupassituṃ -- etaṃ mama, esohamasmi, eso me  attāti? no hetaṃ, bhante. viññāṇaṃ niccaṃ vā aniccaṃ vāti? aniccaṃ,  bhante. yaṃ panāniccaṃ, dukkhaṃ vā taṃ sukhaṃ vāti? dukkhaṃ, bhante. yaṃ panāniccaṃ  dukkhaṃ vipariṇāmadhammaṃ, kallaṃ nu taṃ samanupassituṃ -- etaṃ mama, esohamasmi, eso  me attāti? no hetaṃ, bhante.

[03] 22^b^.^eb^ ``tasmātiha ^a^M0.0020^ea^, bhikkhave, yaṃ kiñci rūpaṃ atītānāgatapaccuppannaṃ ajjhattaṃ  vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre {yaṃ dūre vā (syā0)} santike  vā, sabbaṃ rūpaṃ -- netaṃ mama, nesohamasmi, na meso attāti -- evametaṃ yathābhūtaṃ  sammappaññāya daṭṭhabbaṃ. yā kāci vedanā atītānāgatapaccuppannā ajjhattaṃ vā  bahiddhā vā oḷārikā vā sukhumā vā hīnā vā paṇītā vā yā dūre santike vā,  sabbā vedanā -- netaṃ mama, nesohamasmi, na meso attāti -- evametaṃ yathābhūtaṃ  sammappaññāya daṭṭhabbaṃ. yā kāci saññā atītānāgatapaccuppannā ajjhattaṃ vā  bahiddhā vā oḷārikā vā sukhumā vā hīnā vā paṇītā vā yā dūre santike vā,  sabbā saññā -- netaṃ mama, nesohamasmi, na meso attāti -- evametaṃ yathābhūtaṃ  sammappaññāya daṭṭhabbaṃ. ye keci saṅkhārā atītānāgatapaccuppannā ajjhattaṃ vā  bahiddhā vā oḷārikā vā sukhumā vā hīnā ^a^T1.0028^ea^ vā paṇītā vā ye dūre santike vā,  sabbe saṅkhārā -- netaṃ mama, nesohamasmi, na meso attāti -- evametaṃ yathābhūtaṃ  sammappaññāya daṭṭhabbaṃ. yaṃ kiñci viññāṇaṃ atītānāgatapaccuppannaṃ ajjhattaṃ  vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike  vā, sabbaṃ viññāṇaṃ -- netaṃ mama, nesohamasmi, na meso attāti -- evametaṃ yathābhūtaṃ  sammappaññāya daṭṭhabbaṃ.

[03] 23^b^.^eb^ ``evaṃ ^a^V0.0019^ea^ passaṃ, bhikkhave, sutavā ariyasāvako rūpasmimpi nibbindati, vedanāyapi  nibbindati, saññāyapi nibbindati, saṅkhāresupi nibbindati, viññāṇasmimpi  nibbindati; nibbindaṃ virajjati; virāgā vimuccati; vimuttasmiṃ vimuttamiti  ñāṇaṃ hoti, `khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā'ti  pajānātī''ti.

[03] 24^b^.^eb^ idamavoca bhagavā. attamanā pañcavaggiyā bhikkhū bhagavato bhāsitaṃ abhinandunti  {abhinanduṃ (syā0)}.  imasmiñca pana veyyākaraṇasmiṃ bhaññamāne pañcavaggiyānaṃ bhikkhūnaṃ anupādāya  āsavehi cittāni vimucciṃsu. tena kho pana samayena cha loke arahanto honti.

[06] pañcavaggiyakathā niṭṭhitā.

[06] paṭhamabhāṇavāro.