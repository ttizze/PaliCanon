[03] 123^b^.^eb^ tena kho pana samayena āyasmato mahākassapassa dve upasampadāpekkhā honti. te  vivadanti -- ahaṃ paṭhamaṃ upasampajjissāmi, ahaṃ paṭhamaṃ upasampajjissāmīti. bhagavato  etamatthaṃ ārocesuṃ. anujānāmi, bhikkhave, dve ekānussāvane kātunti.

[03]tena kho pana samayena sambahulānaṃ therānaṃ upasampadāpekkhā honti. te vivadanti -- ahaṃ  paṭhamaṃ upasampajjissāmi, ahaṃ paṭhamaṃ upasampajjissāmīti. therā evamāhaṃsu -- ``handa,  mayaṃ, āvuso, sabbeva ekānussāvane karomā''ti. bhagavato etamatthaṃ ārocesuṃ.  anujānāmi, bhikkhave, dve tayo ekānussāvane kātuṃ, tañca kho ekena upajjhāyena,  na tveva nānupajjhāyenāti.