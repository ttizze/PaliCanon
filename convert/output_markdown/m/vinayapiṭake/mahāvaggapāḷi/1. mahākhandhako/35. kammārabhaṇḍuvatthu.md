[03] 98^b^.^eb^ tena kho pana samayena aññataro kammārabhaṇḍu mātāpitūhi saddhiṃ bhaṇḍitvā ārāmaṃ  gantvā bhikkhūsu pabbajito hoti. atha kho tassa kammārabhaṇḍussa mātāpitaro taṃ  kammārabhaṇḍuṃ vicinantā ārāmaṃ gantvā bhikkhū pucchiṃsu -- ``api, bhante, evarūpaṃ  dārakaṃ passeyyāthā''ti? bhikkhū ajānaṃyeva āhaṃsu -- ``na jānāmā''ti, apassaṃyeva  āhaṃsu -- ``na passāmā''ti. atha kho tassa kammārabhaṇḍussa mātāpitaro taṃ kammārabhaṇḍuṃ  vicinantā ^a^P1.0077^ea^ bhikkhūsu pabbajitaṃ disvā ujjhāyanti khiyyanti vipācenti --  ``alajjino ime samaṇā sakyaputtiyā, dussīlā musāvādino. jānaṃyeva āhaṃsu --  `na jānāmā'ti, passaṃyeva āhaṃsu -- `na passāmā'ti. ayaṃ dārako bhikkhūsu  ^a^T1.0157^ea^ pabbajito''ti. assosuṃ kho bhikkhū tassa kammārabhaṇḍussa mātāpitūnaṃ ujjhāyantānaṃ  khiyyantānaṃ vipācentānaṃ. atha kho te bhikkhū ^a^V0.0097^ea^ bhagavato etamatthaṃ ārocesuṃ.  anujānāmi, bhikkhave, saṅghaṃ apaloketuṃ bhaṇḍukammāyāti.

[06] kammārabhaṇḍuvatthu niṭṭhitaṃ.