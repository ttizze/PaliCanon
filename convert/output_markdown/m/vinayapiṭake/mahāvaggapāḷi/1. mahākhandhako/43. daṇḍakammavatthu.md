[03] 107^b^.^eb^ tena kho pana samayena sāmaṇerā bhikkhūsu agāravā appatissā  ^a^T1.0171^ea^ asabhāgavuttikā  viharanti. bhikkhū ujjhāyanti khiyyanti vipācenti -- ``kathañhi nāma sāmaṇerā  bhikkhūsu agāravā appatissā asabhāgavuttikā viharissantī''ti. bhagavato etamatthaṃ  ārocesuṃ...pe0... anujānāmi, bhikkhave, pañcahaṅgehi samannāgatassa sāmaṇerassa  daṇḍakammaṃ kātuṃ. bhikkhūnaṃ alābhāya parisakkati, bhikkhūnaṃ anatthāya parisakkati,  bhikkhūnaṃ avāsāya parisakkati, bhikkhū akkosati paribhāsati, bhikkhū bhikkhūhi  bhedeti -- anujānāmi, bhikkhave, imehi pañcahaṅgehi samannāgatassa sāmaṇerassa daṇḍakammaṃ  kātunti.

[03]atha ^a^V0.0107^ea^ kho bhikkhūnaṃ etadahosi -- ``kiṃ nu kho daṇḍakammaṃ kātabba''nti? bhagavato  etamatthaṃ ārocesuṃ. anujānāmi, bhikkhave, āvaraṇaṃ kātunti.

[03]tena kho pana samayena bhikkhū sāmaṇerānaṃ sabbaṃ saṅghārāmaṃ āvaraṇaṃ karonti. sāmaṇerā  ārāmaṃ pavisituṃ alabhamānā pakkamantipi ^a^M0.0118^ea^, vibbhamantipi, titthiyesupi  saṅkamanti. bhagavato etamatthaṃ ārocesuṃ. na, bhikkhave, sabbo saṅghārāmo āvaraṇaṃ  kātabbo. yo kareyya, āpatti dukkaṭassa. anujānāmi, bhikkhave, yattha vā  vasati, yattha vā paṭikkamati, tattha āvaraṇaṃ kātunti.

[03]tena kho pana samayena bhikkhū sāmaṇerānaṃ mukhadvārikaṃ āhāraṃ āvaraṇaṃ karonti.  manussā yāgupānampi saṅghabhattampi karontā sāmaṇere evaṃ vadenti -- ``etha, bhante,  yāguṃ pivatha; etha, bhante, bhattaṃ bhuñjathā''ti. sāmaṇerā evaṃ ^a^T1.0172^ea^ vadenti -- ``nāvuso,  labbhā. bhikkhūhi āvaraṇaṃ kata''nti. manussā ujjhāyanti khiyyanti vipācenti --  ``kathañhi nāma bhadantā sāmaṇerānaṃ mukhadvārikaṃ āhāraṃ āvaraṇaṃ karissantī''ti.  bhagavato etamatthaṃ ārocesuṃ. na, bhikkhave, mukhadvāriko āhāro āvaraṇaṃ kātabbo.  yo kareyya, āpatti dukkaṭassāti.

[06] daṇḍakammavatthu niṭṭhitaṃ.