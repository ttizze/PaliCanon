[03] 60^b^.^eb^ tena ^a^V0.0045^ea^ kho pana samayena sañcayo {sañjayo (sī0 syā0)} paribbājako rājagahe paṭivasati mahatiyā paribbājakaparisāya  saddhiṃ aḍḍhateyyehi paribbājakasatehi. tena kho pana samayena sāriputtamoggallānā  sañcaye paribbājake brahmacariyaṃ caranti. tehi katikā katā hoti -- yo paṭhamaṃ  amataṃ adhigacchati, so itarassa ārocetūti. atha kho āyasmā assaji pubbaṇhasamayaṃ  nivāsetvā pattacīvaramādāya rājagahaṃ piṇḍāya pāvisi pāsādikena abhikkantena  paṭikkantena ālokitena vilokitena samiñjitena pasāritena, okkhittacakkhu iriyāpathasampanno.  addasā kho sāriputto paribbājako āyasmantaṃ assajiṃ rājagahe piṇḍāya carantaṃ  pāsādikena abhikkantena paṭikkantena ālokitena vilokitena samiñjitena pasāritena  okkhittacakkhuṃ iriyāpathasampannaṃ. disvānassa etadahosi -- ``ye vata loke arahanto  vā arahattamaggaṃ vā samāpannā, ayaṃ tesaṃ bhikkhu aññataro. yaṃnūnāhaṃ ^a^P1.0040^ea^  imaṃ bhikkhuṃ upasaṅkamitvā ^a^M0.0051^ea^ puccheyyaṃ -- `kaṃsi tvaṃ, āvuso, uddissa pabbajito,  ko vā te satthā, kassa vā tvaṃ dhammaṃ rocesī'''ti? atha ^a^T1.0073^ea^ kho sāriputtassa paribbājakassa  etadahosi -- ``akālo kho imaṃ bhikkhuṃ pucchituṃ, antaragharaṃ paviṭṭho piṇḍāya carati.  yaṃnūnāhaṃ imaṃ bhikkhuṃ piṭṭhito piṭṭhito anubandheyyaṃ, atthikehi upaññātaṃ magga''nti.  atha kho āyasmā assaji rājagahe piṇḍāya caritvā piṇḍapātaṃ ādāya paṭikkami.  atha kho sāriputtopi paribbājako yenāyasmā assaji tenupasaṅkami, upasaṅkamitvā  āyasmatā assajinā saddhiṃ sammodi, sammodanīyaṃ kathaṃ sāraṇīyaṃ vītisāretvā ekamantaṃ  aṭṭhāsi. ekamantaṃ ṭhito kho sāriputto paribbājako āyasmantaṃ assajiṃ etadavoca --  ``vippasannāni kho te, āvuso, indriyāni, parisuddho chavivaṇṇo pariyodāto.  kaṃsi tvaṃ, āvuso, uddissa pabbajito, ko vā te satthā, kassa vā tvaṃ dhammaṃ  rocesī''ti? ``atthāvuso, mahāsamaṇo sakyaputto sakyakulā pabbajito, tāhaṃ  bhagavantaṃ uddissa pabbajito, so ca me bhagavā satthā, tassa cāhaṃ bhagavato dhammaṃ rocemī''ti.  ``kiṃvādī panāyasmato satthā, kimakkhāyī''ti? ``ahaṃ kho, āvuso, navo acirapabbajito,  adhunāgato imaṃ dhammavinayaṃ, na tāhaṃ sakkomi vitthārena dhammaṃ desetuṃ, api ca  te saṃkhittena atthaṃ vakkhāmī''ti. atha kho sāriputto paribbājako āyasmantaṃ  assajiṃ etadavoca -- ``hotu, āvuso --

[21] ``appaṃ ^a^T1.0074^ea^ vā bahuṃ vā bhāsassu, atthaṃyeva me brūhi.

[22] attheneva me attho, kiṃ kāhasi byañjanaṃ bahu''nti..

[03]atha ^a^V0.0046^ea^ kho āyasmā assaji sāriputtassa paribbājakassa imaṃ dhammapariyāyaṃ abhāsi --

[21] {apa0 1.1.286 therāpadānepi} ``ye dhammā hetuppabhavā, tesaṃ hetuṃ tathāgato āha.

[22] tesañca yo nirodho, evaṃvādī mahāsamaṇo''ti..

[03]atha kho sāriputtassa paribbājakassa imaṃ dhammapariyāyaṃ sutvā virajaṃ vītamalaṃ dhammacakkhuṃ  udapādi -- ``yaṃ kiñci samudayadhammaṃ, sabbaṃ taṃ nirodhadhamma''nti.

[21] {apa0 1.1.289 therāpadānepi} eseva ^a^M0.0052^ea^ dhammo yadi tāvadeva, paccabyattha padamasokaṃ.

[22] adiṭṭhaṃ abbhatītaṃ, bahukehi kappanahutehīti..

[03] 61^b^.^eb^ atha kho sāriputto paribbājako yena moggallāno paribbājako tenupasaṅkami.  addasā kho moggallāno paribbājako sāriputtaṃ paribbājakaṃ dūratova āgacchantaṃ,  disvāna sāriputtaṃ ^a^P1.0041^ea^ paribbājakaṃ etadavoca -- ``vippasannāni kho  te, āvuso, indriyāni, parisuddho chavivaṇṇo pariyodāto. kacci nu tvaṃ,  āvuso, amataṃ adhigato''ti? ``āmāvuso, amataṃ adhigato''ti. ``yathākathaṃ  pana tvaṃ, āvuso, amataṃ adhigato''ti? ``idhāhaṃ, āvuso, addasaṃ assajiṃ   ^a^T1.0075^ea^ bhikkhuṃ rājagahe piṇḍāya carantaṃ pāsādikena abhikkantena paṭikkantena ālokitena   vilokitena samiñjitena pasāritena okkhittacakkhuṃ iriyāpathasampannaṃ. disvāna me etadahosi --  `ye vata loke arahanto vā arahattamaggaṃ vā samāpannā, ayaṃ tesaṃ bhikkhu aññataro.  yaṃnūnāhaṃ imaṃ bhikkhuṃ upasaṅkamitvā puccheyyaṃ -- kaṃsi tvaṃ, āvuso uddissa pabbajito,  ko vā te satthā, kassa vā tvaṃ dhammaṃ rocesī'''ti. tassa mayhaṃ, āvuso, etadahosi --  ``akālo kho imaṃ bhikkhuṃ pucchituṃ antaragharaṃ paviṭṭho piṇḍāya carati, yaṃnūnāhaṃ  imaṃ bhikkhuṃ piṭṭhito piṭṭhito anubandheyyaṃ atthikehi upaññātaṃ magga''nti. atha  kho, āvuso, assaji bhikkhu rājagahe piṇḍāya caritvā piṇḍapātaṃ ādāya paṭikkami.  atha khvāhaṃ, āvuso, yena assaji bhikkhu tenupasaṅkamiṃ, upasaṅkamitvā assajinā bhikkhunā  saddhiṃ sammodiṃ, sammodanīyaṃ kathaṃ sāraṇīyaṃ vītisāretvā ekamantaṃ aṭṭhāsiṃ. ekamantaṃ  ṭhito kho ahaṃ, āvuso, assajiṃ bhikkhuṃ etadavocaṃ -- ``vippasannāni kho te, āvuso,  indriyāni, parisuddho chavivaṇṇo pariyodāto. `kaṃsi tvaṃ, āvuso, uddissa  pabbajito, ko vā te satthā, kassa vā tvaṃ dhammaṃ rocesī'''ti? `atthāvuso,  mahāsamaṇo sakyaputto sakyakulā pabbajito, tāhaṃ bhagavantaṃ uddissa ^a^V0.0047^ea^ pabbajito, so  ca me bhagavā satthā, tassa cāhaṃ bhagavato dhammaṃ rocemī'ti. `kiṃvādī panāyasmato  satthā kimakkhāyī'ti ^a^T1.0076^ea^. `ahaṃ kho, āvuso, navo acirapabbajito adhunāgato imaṃ  dhammavinayaṃ, na tāhaṃ sakkomi vitthārena dhammaṃ desetuṃ, api ca te saṃkhittena atthaṃ  vakkhāmī'''ti ^a^M0.0053^ea^. atha khvāhaṃ, āvuso, assajiṃ bhikkhuṃ etadavocaṃ --  ``hotu, āvuso,

[21] appaṃ vā bahuṃ vā bhāsassu, atthaṃyeva me brūhi.

[22] attheneva me attho, kiṃ kāhasi byañjanaṃ bahu''nti..

[03]atha kho, āvuso, assaji bhikkhu imaṃ dhammapariyāyaṃ abhāsi --

[21] ``ye dhammā hetuppabhavā, tesaṃ hetuṃ tathāgato āha.

[22] tesañca yo nirodho, evaṃvādī mahāsamaṇo''ti..

[03]atha kho moggallānassa paribbājakassa imaṃ dhammapariyāyaṃ ^a^P1.0042^ea^ sutvā virajaṃ  vītamalaṃ dhammacakkhuṃ udapādi -- yaṃ kiñci samudayadhammaṃ, sabbaṃ taṃ nirodhadhammanti.

[21] eseva dhammo yadi tāvadeva, paccabyattha padamasokaṃ.

[22] adiṭṭhaṃ abbhatītaṃ, bahukehi kappanahutehīti..

[03] 62^b^.^eb^ atha kho moggallāno paribbājako sāriputtaṃ paribbājakaṃ etadavoca ``gacchāma  mayaṃ, āvuso, bhagavato santike, so no bhagavā satthā''ti. ``imāni kho, āvuso,  aḍḍhateyyāni paribbājakasatāni amhe nissāya amhe sampassantā idha viharanti, tepi tāva  apalokema {apalokāma (ka)}. yathā te maññissanti, tathā te karissantī''ti. atha  kho sāriputtamoggallānā  yena te paribbājakā tenupasaṅkamiṃsu, upasaṅkamitvā te ^a^T1.0077^ea^ paribbājake etadavocuṃ --  ``gacchāma mayaṃ, āvuso, bhagavato santike, so no bhagavā satthā''ti. ``mayaṃ  āyasmante nissāya āyasmante sampassantā idha viharāma, sace āyasmantā mahāsamaṇe brahmacariyaṃ  carissanti, sabbeva mayaṃ mahāsamaṇe brahmacariyaṃ carissāmā''ti. atha kho sāriputtamoggallānā  yena sañcayo paribbājako tenupasaṅkamiṃsu, upasaṅkamitvā sañcayaṃ paribbājakaṃ  etadavocuṃ -- ``gacchāma mayaṃ, āvuso, bhagavato santike, so no bhagavā satthā''ti.  ``alaṃ, āvuso, mā ^a^V0.0048^ea^ agamittha, sabbeva tayo imaṃ gaṇaṃ pariharissāmā''ti. dutiyampi  kho...pe0... tatiyampi kho sāriputtamoggallānā ^a^M0.0054^ea^ sañcayaṃ paribbājakaṃ etadavocuṃ --  ``gacchāma mayaṃ, āvuso, bhagavato santike, so no bhagavā satthā''ti. ``alaṃ,  āvuso, mā agamittha, sabbeva tayo imaṃ gaṇaṃ pariharissāmā''ti. atha kho sāriputtamoggallānā  tāni aḍḍhateyyāni paribbājakasatāni ādāya yena veḷuvanaṃ tenupasaṅkamiṃsu. sañcayassa  pana paribbājakassa tattheva uṇhaṃ lohitaṃ mukhato uggañchi.

[03]addasā kho bhagavā {bhagavāte (ka)} sāriputtamoggallāne dūratova āgacchante, disvāna bhikkhū āmantesi --  ``ete, bhikkhave, dve sahāyakā āgacchanti, kolito upatisso ca. etaṃ me sāvakayugaṃ  bhavissati aggaṃ bhaddayuga''nti.

[21] gambhīre ^a^T1.0078^ea^ ñāṇavisaye, anuttare upadhisaṅkhaye.

[22] vimutte appatte veḷuvanaṃ, atha ne satthā byākāsi..

[21] ete dve sahāyakā, āgacchanti kolito upatisso ca.

[22] etaṃ me sāvakayugaṃ, bhavissati aggaṃ bhaddayuganti..

[06] atha kho sāriputtamoggallānā yena bhagavā tenupasaṅkamiṃsu ^a^P1.0043^ea^, upasaṅkamitvā

[03] bhagavato pādesu sirasā nipatitvā bhagavantaṃ etadavocuṃ -- ``labheyyāma mayaṃ, bhante,  bhagavato santike pabbajjaṃ, labheyyāma upasampada''nti. ``etha bhikkhavo''ti bhagavā  avoca -- ``svākkhāto dhammo, caratha brahmacariyaṃ sammā dukkhassa antakiriyāyā''ti.  sāva tesaṃ āyasmantānaṃ upasampadā ahosi.