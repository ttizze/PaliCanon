[03] 103^b^.^eb^ atha kho bhagavā dakkhiṇāgirismiṃ yathābhirantaṃ viharitvā punadeva rājagahaṃ  paccāgacchi. atha kho bhagavā āyasmantaṃ ānandaṃ āmantesi -- ``kiṃ nu kho, ānanda,  tathāgato ogaṇena bhikkhusaṅghena dakkhiṇāgiriṃ cārikaṃ pakkanto''ti? atha kho āyasmā  ānando bhagavato etamatthaṃ ārocesi. atha kho bhagavā etasmiṃ nidāne etasmiṃ  pakaraṇe dhammiṃ kathaṃ katvā bhikkhū āmantesi -- ``anujānāmi, bhikkhave, byattena  bhikkhunā paṭibalena pañcavassāni nissāya vatthuṃ, abyattena yāvajīvaṃ.

[03]``pañcahi ^a^V0.0101^ea^, bhikkhave, aṅgehi samannāgatena bhikkhunā na anissitena vatthabbaṃ. na asekkhena  sīlakkhandhena samannāgato hoti na asekkhena samādhikkhandhena, na asekkhena paññākkhandhena  na asekkhena vimuttikkhandhena na asekkhena vimuttiñāṇadassanakkhandhena samannāgato  ^a^T1.0163^ea^ hoti -- imehi kho, bhikkhave, pañcahaṅgehi samannāgatena bhikkhunā na anissitena vatthabbaṃ.

[03]``pañcahi ^a^M0.0112^ea^, bhikkhave, aṅgehi samannāgatena bhikkhunā anissitena vatthabbaṃ.  asekkhena sīlakkhandhena samannāgato hoti asekkhena samādhikkhandhena. asekkhena  paññākkhandhena... asekkhena vimuttikkhandhena... asekkhena vimuttiñāṇadassanakkhandhena  samannāgato hoti -- imehi kho, bhikkhave, pañcahaṅgehi samannāgatena bhikkhunā anissitena  vatthabbaṃ.

[03]``aparehipi, bhikkhave, pañcahaṅgehi samannāgatena bhikkhunā na anissitena vatthabbaṃ.  assaddho hoti, ahiriko hoti, anottappī hoti, kusīto hoti, muṭṭhassati  hoti -- imehi kho, bhikkhave, pañcahaṅgehi samannāgatena bhikkhunā na anissitena vatthabbaṃ.

[03]``pañcahi, bhikkhave, aṅgehi samannāgatena bhikkhunā anissitena vatthabbaṃ. saddho hoti  ^a^P1.0081^ea^, hirimā hoti, ottappī hoti, āraddhavīriyo hoti, upaṭṭhitassati  hoti -- imehi kho, bhikkhave, pañcahaṅgehi samannāgatena bhikkhunā anissitena vatthabbaṃ.

[03]``aparehipi, bhikkhave, pañcahaṅgehi samannāgatena bhikkhunā na anissitena vatthabbaṃ.  adhisīle sīlavipanno hoti, ajjhācāre ācāravipanno hoti, atidiṭṭhiyā diṭṭhivipanno  hoti, appassuto hoti, duppañño hoti -- imehi kho, bhikkhave, pañcahaṅgehi samannāgatena  bhikkhunā na anissitena vatthabbaṃ.

[03]``pañcahi, bhikkhave, aṅgehi samannāgatena bhikkhunā ^a^T1.0164^ea^ anissitena vatthabbaṃ. na adhisīle  sīlavipanno hoti, na ajjhācāre ācāravipanno hoti, na atidiṭṭhiyā diṭṭhivipanno  hoti, bahussuto hoti, paññavā hoti -- imehi kho, bhikkhave, pañcahaṅgehi samannāgatena  bhikkhunā anissitena vatthabbaṃ.

[03]``aparehipi ^a^V0.0102^ea^, bhikkhave, pañcahaṅgehi samannāgatena bhikkhunā na anissitena vatthabbaṃ.  āpattiṃ na jānāti, anāpattiṃ na jānāti, lahukaṃ āpattiṃ na jānāti, garukaṃ  āpattiṃ na jānāti, ubhayāni kho panassa pātimokkhāni vitthārena na svāgatāni honti  na suvibhattāni na suppavattīni na suvinicchitāni suttaso anubyañjanaso -- imehi  kho, bhikkhave, pañcahaṅgehi samannāgatena bhikkhunā na anissitena vatthabbaṃ.

[03]``pañcahi ^a^M0.0113^ea^, bhikkhave, aṅgehi samannāgatena bhikkhunā anissitena vatthabbaṃ.  āpattiṃ jānāti, anāpattiṃ jānāti, lahukaṃ āpattiṃ jānāti, garukaṃ āpattiṃ  jānāti, ubhayāni kho panassa pātimokkhāni vitthārena svāgatāni honti suvibhattāni  suppavattīni suvinicchitāni suttaso anubyañjanaso -- imehi kho, bhikkhave, pañcahaṅgehi  samannāgatena bhikkhunā anissitena vatthabbaṃ.

[03]``aparehipi, bhikkhave, pañcahaṅgehi samannāgatena bhikkhunā na anissitena vatthabbaṃ.  āpattiṃ na jānāti, anāpattiṃ na jānāti, lahukaṃ āpattiṃ na jānāti, garukaṃ  āpattiṃ na jānāti, ūnapañcavasso hoti -- imehi kho, bhikkhave, pañcahaṅgehi samannāgatena  bhikkhunā na anissitena vatthabbaṃ.

[03]``pañcahi ^a^T1.0165^ea^, bhikkhave, aṅgehi samannāgatena bhikkhunā anissitena vatthabbaṃ. āpattiṃ  jānāti, anāpattiṃ jānāti, lahukaṃ āpattiṃ jānāti, garukaṃ āpattiṃ jānāti,  pañcavasso vā hoti atireka pañcavasso vā -- imehi kho, bhikkhave, pañcahaṅgehi  samannāgatena bhikkhunā anissitena vatthabbaṃ.

[06] nissayamuccanakakathā niṭṭhitā.

[06] pañcakadasavāro niṭṭhito.

[03] 104^b^.^eb^ ``chahi, bhikkhave, aṅgehi samannāgatena bhikkhunā na anissitena vatthabbaṃ. na  asekkhena sīlakkhandhena samannāgato hoti, na asekkhena samādhikkhandhena, na asekkhena  paññākkhandhena, na asekkhena vimuttikkhandhena, na asekkhena vimuttiñāṇadassanakkhandhena  samannāgato ^a^V0.0103^ea^ hoti, ūnapañcavasso hoti -- imehi kho, bhikkhave, chahaṅgehi samannāgatena  bhikkhunā na anissitena vatthabbaṃ.

[03]``chahi, bhikkhave, aṅgehi samannāgatena bhikkhunā anissitena vatthabbaṃ. asekkhena sīlakkhandhena  samannāgato hoti, asekkhena samādhikkhandhena, asekkhena paññākkhandhena, asekkhena  vimuttikkhandhena, asekkhena vimuttiñāṇadassanakkhandhena samannāgato hoti, pañcavasso  vā hoti atirekapañcavasso vā -- imehi kho, bhikkhave, chahaṅgehi samannāgatena  bhikkhunā anissitena vatthabbaṃ.

[03]``aparehipi ^a^M0.0114^ea^, bhikkhave, chahaṅgehi samannāgatena bhikkhunā na anissitena  vatthabbaṃ. assaddho hoti, ahiriko hoti, anottappī hoti, kusīto  ^a^T1.0166^ea^ hoti, muṭṭhassati hoti, ūnapañcavasso hoti -- imehi kho, bhikkhave, chahaṅgehi samannāgatena  bhikkhunā na anissitena vatthabbaṃ.

[03]``chahi, bhikkhave, aṅgehi samannāgatena bhikkhunā anissitena vatthabbaṃ. saddho hoti,  hirimā hoti, ottappī hoti, āraddhavīriyo hoti, upaṭṭhitassati hoti, pañcavasso  vā hoti atirekapañcavasso vā -- imehi kho, bhikkhave, chahaṅgehi samannāgatena bhikkhunā  anissitena vatthabbaṃ.

[03]``aparehipi, bhikkhave, chahaṅgehi samannāgatena bhikkhunā na anissitena vatthabbaṃ. adhisīle  sīlavipanno hoti, ajjhācāre ācāravipanno hoti, atidiṭṭhiyā diṭṭhivipanno hoti,  appassuto hoti, duppañño hoti, ūnapañcavasso hoti -- imehi kho, bhikkhave, chahaṅgehi  samannāgatena bhikkhunā na anissitena vatthabbaṃ.

[03]``chahi, bhikkhave, aṅgehi samannāgatena bhikkhunā anissitena vatthabbaṃ. na adhisīle  sīlavipanno hoti, na ajjhācāre ācāravipanno hoti, na atidiṭṭhiyā diṭṭhivipanno  hoti, bahussuto hoti, paññavā hoti, pañcavasso vā hoti atirekapañcavasso  vā -- imehi kho, bhikkhave, chahaṅgehi samannāgatena bhikkhunā anissitena vatthabbaṃ.

[03]``aparehipi, bhikkhave, chahaṅgehi samannāgatena bhikkhunā na anissitena vatthabbaṃ. āpattiṃ ^a^V0.0104^ea^  na jānāti, anāpattiṃ na jānāti, lahukaṃ āpattiṃ na jānāti, garukaṃ āpattiṃ   na jānāti, ubhayāni kho panassa pātimokkhāni vitthārena na svāgatāni  ^a^T1.0167^ea^ honti na suvibhattāni na suppavattīni na suvinicchitāni suttaso anubyañjanaso,   ūnapañcavasso hoti -- imehi kho, bhikkhave, chahaṅgehi samannāgatena bhikkhunā na anissitena vatthabbaṃ.

[03]``chahi, bhikkhave, aṅgehi samannāgatena bhikkhunā anissitena vatthabbaṃ. āpattiṃ jānāti,  anāpattiṃ jānāti, lahukaṃ āpattiṃ jānāti, garukaṃ āpattiṃ jānāti, ubhayāni  kho panassa pātimokkhāni vitthārena svāgatāni honti suvibhattāni suppavattīni suvinicchitāni  suttaso ^a^M0.0115^ea^ anubyañjanaso, pañcavasso vā hoti atirekapañcavasso vā --  imehi kho, bhikkhave, chahaṅgehi samannāgatena bhikkhunā anissitena vatthabba''nti.

[06] abhayūvarabhāṇavāro niṭṭhito aṭṭhamo.

[06] aṭṭhamabhāṇavāro.