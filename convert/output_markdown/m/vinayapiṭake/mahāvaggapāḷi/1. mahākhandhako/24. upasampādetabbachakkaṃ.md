[03] 85^b^.^eb^ ``chahi, bhikkhave, aṅgehi samannāgatena bhikkhunā na upasampādetabbaṃ, na nissayo  dātabbo, na sāmaṇero upaṭṭhāpetabbo ^a^P1.0066^ea^. na asekkhena sīlakkhandhena samannāgato  hoti, na asekkhena samādhikkhandhena samannāgato hoti, na asekkhena paññākkhandhena  samannāgato hoti, na asekkhena vimuttikkhandhena samannāgato hoti, na asekkhena  vimuttiñāṇadassanakkhandhena ^a^T1.0138^ea^ samannāgato hoti, ūnadasavasso hoti -- imehi kho, bhikkhave,  chahaṅgehi samannāgatena bhikkhunā na upasampādetabbaṃ, na nissayo dātabbo, na sāmaṇero  upaṭṭhāpetabbo.

[03]``chahi, bhikkhave, aṅgehi samannāgatena bhikkhunā upasampādetabbaṃ, nissayo dātabbo,  sāmaṇero upaṭṭhāpetabbo. asekkhena sīlakkhandhena samannāgato hoti, asekkhena samādhikkhandhena  samannāgato hoti, asekkhena paññākkhandhena samannāgato hoti, asekkhena vimuttikkhandhena  samannāgato hoti, asekkhena vimuttiñāṇadassanakkhandhena samannāgato hoti, dasavasso  vā hoti atirekadasavasso vā -- imehi kho, bhikkhave, chahaṅgehi samannāgatena bhikkhunā  upasampādetabbaṃ, nissayo dātabbo, sāmaṇero upaṭṭhāpetabbo.

[03]``aparehipi, bhikkhave, chahaṅgehi samannāgatena bhikkhunā na upasampādetabbaṃ, na nissayo  dātabbo, na sāmaṇero upaṭṭhāpetabbo. attanā na asekkhena sīlakkhandhena samannāgato  hoti, na paraṃ asekkhe sīlakkhandhe samādapetā; attanā na asekkhena samādhikkhandhena  samannāgato ^a^M0.0095^ea^ hoti, na paraṃ asekkhe samādhikkhandhe samādapetā; attanā ^a^V0.0085^ea^   na asekkhena paññākkhandhena samannāgato hoti, na paraṃ asekkhe paññākkhandhe samādapetā;  attanā na asekkhena vimuttikkhandhena samannāgato hoti, na paraṃ asekkhe vimuttikkhandhe  samādapetā; attanā na asekkhena vimuttiñāṇadassanakkhandhena samannāgato hoti, na  paraṃ asekkhe vimuttiñāṇadassanakkhandhe ^a^T1.0139^ea^ samādapetā; ūnadasavasso hoti -- imehi kho,  bhikkhave, chahaṅgehi samannāgatena bhikkhunā na upasampādetabbaṃ, na nissayo dātabbo,  na sāmaṇero upaṭṭhāpetabbo.

[03]``chahi, bhikkhave, aṅgehi samannāgatena bhikkhunā upasampādetabbaṃ, nissayo dātabbo,  sāmaṇero upaṭṭhāpetabbo. attanā asekkhena sīlakkhandhena samannāgato hoti, paraṃ  asekkhe sīlakkhandhe samādapetā attanā asekkhena samādhikkhandhena samannāgato hoti,  paraṃ asekkhe samādhikkhandhe samādapetā. attanā asekkhena paññākkhandhena samannāgato  hoti, paraṃ asekkhe paññākkhandhe samādapetā. attanā asekkhena vimuttikkhandhena  samannāgato hoti, paraṃ asekkhe vimuttikkhandhe samādapetā. attanā asekkhena  vimuttiñāṇadassanakkhandhena samannāgato hoti, paraṃ asekkhe vimuttiñāṇadassanakkhandhe  samādapetā; dasavasso vā hoti atirekadasavasso vā -- imehi kho, bhikkhave, chahaṅgehi  samannāgatena bhikkhunā upasampādetabbaṃ, nissayo dātabbo, sāmaṇero upaṭṭhāpetabbo.

[03]``aparehipi, bhikkhave, chahaṅgehi samannāgatena bhikkhunā na upasampādetabbaṃ, na nissayo  dātabbo, na sāmaṇero upaṭṭhāpetabbo. assaddho hoti, ahiriko hoti, anottappī  hoti, kusīto hoti, muṭṭhassati hoti, ūnadasavasso hoti -- imehi kho, bhikkhave,  chahaṅgehi samannāgatena bhikkhunā na upasampādetabbaṃ, na nissayo dātabbo, na sāmaṇero   ^a^T1.0140^ea^ upaṭṭhāpetabbo.

[03]``chahi, bhikkhave, aṅgehi samannāgatena bhikkhunā upasampādetabbaṃ ^a^P1.0067^ea^, nissayo  dātabbo, sāmaṇero upaṭṭhāpetabbo. saddho hoti, hirimā hoti, ottappī hoti,  āraddhavīriyo hoti, upaṭṭhitassati hoti, dasavasso vā hoti atirekadasavasso vā --  imehi ^a^M0.0096^ea^ kho, bhikkhave, chahaṅgehi samannāgatena bhikkhunā upasampādetabbaṃ, nissayo  dātabbo, sāmaṇero upaṭṭhāpetabbo.

[03]``aparehipi, bhikkhave, chahaṅgehi samannāgatena bhikkhunā na upasampādetabbaṃ, na nissayo  dātabbo, na sāmaṇero upaṭṭhāpetabbo. adhisīle sīlavipanno hoti, ajjhācāre ācāravipanno  hoti, atidiṭṭhiyā diṭṭhivipanno hoti, appassuto hoti, duppañño hoti, ūnadasavasso ^a^V0.0086^ea^   hoti -- imehi kho, bhikkhave, chahaṅgehi samannāgatena bhikkhunā na upasampādetabbaṃ,  na nissayo dātabbo, na sāmaṇero upaṭṭhāpetabbo.

[03]``chahi, bhikkhave, aṅgehi samannāgatena bhikkhunā upasampādetabbaṃ, nissayo dātabbo,  sāmaṇero upaṭṭhāpetabbo. na adhisīle sīlavipanno hoti, na ajjhācāre ācāravipanno  hoti, na atidiṭṭhiyā diṭṭhivipanno hoti, bahussuto hoti, paññavā hoti, dasavasso  vā hoti atirekadasavasso vā -- imehi kho, bhikkhave, chahaṅgehi samannāgatena bhikkhunā  upasampādetabbaṃ, nissayo dātabbo, sāmaṇero upaṭṭhāpetabbo.

[03]``aparehipi, bhikkhave, chahaṅgehi samannāgatena ^a^T1.0141^ea^ bhikkhunā na upasampādetabbaṃ, na nissayo  dātabbo, na sāmaṇero upaṭṭhāpetabbo. na paṭibalo hoti antevāsiṃ vā saddhivihāriṃ  vā gilānaṃ upaṭṭhātuṃ vā upaṭṭhāpetuṃ vā, anabhirataṃ vūpakāsetuṃ vā vūpakāsāpetuṃ  vā, uppannaṃ kukkuccaṃ dhammato vinodetuṃ, āpattiṃ na jānāti, āpattiyā  vuṭṭhānaṃ na jānāti, ūnadasavasso hoti -- imehi kho, bhikkhave, chahaṅgehi samannāgatena  bhikkhunā na upasampādetabbaṃ, na nissayo dātabbo, na sāmaṇero upaṭṭhāpetabbo.

[03]``chahi, bhikkhave, aṅgehi samannāgatena bhikkhunā upasampādetabbaṃ, nissayo dātabbo,  sāmaṇero upaṭṭhāpetabbo. paṭibalo hoti antevāsiṃ vā saddhivihāriṃ vā gilānaṃ  upaṭṭhātuṃ vā upaṭṭhāpetuṃ vā, anabhirataṃ vūpakāsetuṃ vā vūpakāsāpetuṃ vā, uppannaṃ  kukkuccaṃ dhammato vinodetuṃ, āpattiṃ jānāti, āpattiyā vuṭṭhānaṃ jānāti,  dasavasso ^a^M0.0097^ea^ vā hoti atirekadasavasso vā -- imehi kho, bhikkhave, chahaṅgehi  samannāgatena bhikkhunā upasampādetabbaṃ, nissayo dātabbo, sāmaṇero upaṭṭhāpetabbo.

[03]``aparehipi ^a^P1.0068^ea^, bhikkhave, chahaṅgehi samannāgatena bhikkhunā na upasampādetabbaṃ,  na nissayo dātabbo, na sāmaṇero upaṭṭhāpetabbo. na paṭibalo hoti antevāsiṃ  vā saddhivihāriṃ vā abhisamācārikāya sikkhāya sikkhāpetuṃ, ādibrahmacariyakāya  sikkhāya vinetuṃ, abhidhamme vinetuṃ ^a^T1.0142^ea^, abhivinaye vinetuṃ, uppannaṃ diṭṭhigataṃ  dhammato vivecetuṃ, ūnadasavasso hoti -- imehi kho, bhikkhave, chahaṅgehi samannāgatena  bhikkhunā na upasampādetabbaṃ, na nissayo dātabbo, na sāmaṇero upaṭṭhāpetabbo.

[03]``chahi ^a^V0.0087^ea^, bhikkhave, aṅgehi samannāgatena bhikkhunā upasampādetabbaṃ, nissayo dātabbo,  sāmaṇero upaṭṭhāpetabbo. paṭibalo hoti antevāsiṃ vā saddhivihāriṃ vā abhisamācārikāya  sikkhāya sikkhāpetuṃ ādibrahmacariyakāya sikkhāya vinetuṃ, abhidhamme vinetuṃ,  abhivinaye vinetuṃ, uppannaṃ diṭṭhigataṃ dhammato vivecetuṃ, dasavasso vā hoti  atirekadasavasso vā -- imehi kho, bhikkhave, chahaṅgehi samannāgatena bhikkhunā upasampādetabbaṃ,  nissayo dātabbo, sāmaṇero upaṭṭhāpetabbo.

[03]``aparehipi, bhikkhave, chahaṅgehi samannāgatena bhikkhunā na upasampādetabbaṃ, na nissayo  dātabbo, na sāmaṇero upaṭṭhāpetabbo. āpattiṃ na jānāti, anāpattiṃ na jānāti,  lahukaṃ āpattiṃ na jānāti, garukaṃ āpattiṃ na jānāti, ubhayāni kho panassa pātimokkhāni  vitthārena na svāgatāni honti na suvibhattāni na suppavattīni na suvinicchitāni  suttaso anubyañjanaso, ūnadasavasso hoti -- imehi kho, bhikkhave, chahaṅgehi samannāgatena  bhikkhunā na upasampādetabbaṃ, na nissayo dātabbo, na sāmaṇero upaṭṭhāpetabbo.

[03]``chahi, bhikkhave, aṅgehi samannāgatena bhikkhunā upasampādetabbaṃ, nissayo dātabbo   ^a^T1.0143^ea^, sāmaṇero upaṭṭhāpetabbo. āpattiṃ jānāti ^a^M0.0098^ea^, anāpattiṃ jānāti, lahukaṃ  āpattiṃ jānāti, garukaṃ āpattiṃ jānāti, ubhayāni kho panassa pātimokkhāni vitthārena  svāgatāni honti suvibhattāni suppavattīni suvinicchitāni suttaso anubyañjanaso,  dasavasso vā hoti atirekadasavasso vā -- imehi kho, bhikkhave, chahaṅgehi samannāgatena  bhikkhunā upasampādetabbaṃ, nissayo dātabbo, sāmaṇero upaṭṭhāpetabbo''ti.

[06] upasampādetabbachakkaṃ niṭṭhitaṃ.