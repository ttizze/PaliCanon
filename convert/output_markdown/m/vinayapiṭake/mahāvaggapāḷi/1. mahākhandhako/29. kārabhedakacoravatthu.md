[03] 92^b^.^eb^ tena ^a^V0.0094^ea^ kho pana samayena raññā māgadhena seniyena bimbisārena ^a^P1.0075^ea^ anuññātaṃ  hoti -- ``ye samaṇesu sakyaputtiyesu pabbajanti, na te labbhā kiñci kātuṃ;  svākkhāto dhammo, carantu brahmacariyaṃ sammā dukkhassa antakiriyāyā''ti. tena  kho pana samayena aññataro puriso corikaṃ katvā kārāya baddho hoti. so kāraṃ  bhinditvā palāyitvā bhikkhūsu pabbajito hoti. manussā passitvā evamāhaṃsu -- ``ayaṃ  so kārabhedako coro. handa, naṃ nemā''ti. ekacce evamāhaṃsu -- ``māyyo,  evaṃ avacuttha. anuññātaṃ raññā māgadhena seniyena bimbisārena -- ``ye samaṇesu sakyaputtiyesu  pabbajanti, na te labbhā kiñci kātuṃ; svākkhāto dhammo, carantu brahmacariyaṃ  sammā dukkhassa antakiriyāyā''ti. manussā ujjhāyanti khiyyanti vipācenti --  ``abhayūvarā ime samaṇā sakyaputtiyā, nayime ^a^T1.0154^ea^ labbhā kiñci kātuṃ. kathañhi  nāma samaṇā sakyaputtiyā kārabhedakaṃ coraṃ pabbājessantī''ti. bhagavato etamatthaṃ  ārocesuṃ. na, bhikkhave, kārabhedako coro pabbājetabbo. yo pabbājeyya,  āpatti dukkaṭassāti.

[06] kārabhedakacoravatthu niṭṭhitaṃ.