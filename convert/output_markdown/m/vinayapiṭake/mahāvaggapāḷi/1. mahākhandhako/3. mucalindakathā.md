[03] 5^b^.^eb^ {udā0 11} atha kho bhagavā sattāhassa accayena tamhā samādhimhā   vuṭṭhahitvā ajapālanigrodhamūlā ^a^V0.0004^ea^   yena mucalindo tenupasaṅkami, upasaṅkamitvā mucalindamūle sattāhaṃ ekapallaṅkena  nisīdi vimuttisukhapaṭisaṃvedī. tena kho pana samayena mahā akālamegho udapādi,  sattāhavaddalikā sītavātaduddinī. atha kho mucalindo nāgarājā sakabhavanā nikkhamitvā  bhagavato kāyaṃ sattakkhattuṃ bhogehi parikkhipitvā uparimuddhani ^a^T1.0006^ea^ mahantaṃ phaṇaṃ  karitvā aṭṭhāsi -- ``mā bhagavantaṃ sītaṃ, mā bhagavantaṃ   uṇhaṃ, mā bhagavantaṃ ḍaṃsamakasavātātapasarīsapasamphasso''ti {...siriṃ sapa...  (sī0 syā0 kaṃ0)}. atha ^a^M0.0004^ea^ kho mucalindo   nāgarājā sattāhassa accayena viddhaṃ vigatavalāhakaṃ devaṃ  viditvā bhagavato kāyā bhoge viniveṭhetvā sakavaṇṇaṃ paṭisaṃharitvā māṇavakavaṇṇaṃ  abhinimminitvā bhagavato purato aṭṭhāsi pañjaliko bhagavantaṃ namassamāno. atha kho  bhagavā etamatthaṃ viditvā tāyaṃ velāyaṃ imaṃ udānaṃ udānesi --

[21] {kathā0 338 kathāvatthupāḷiyampi}``sukho viveko tuṭṭhassa, sutadhammassa passato.

[22] abyāpajjaṃ sukhaṃ loke, pāṇabhūtesu saṃyamo..

[21] {kathā0 338 kathāvatthupāḷiyampi}``sukhā virāgatā loke, kāmānaṃ samatikkamo.

[22] asmimānassa yo vinayo, etaṃ ve paramaṃ sukha''nti..

[06] mucalindakathā niṭṭhitā.