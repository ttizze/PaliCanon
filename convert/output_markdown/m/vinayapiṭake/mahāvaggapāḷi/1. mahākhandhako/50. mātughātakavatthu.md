[03] 112^b^.^eb^ tena kho pana samayena aññataro māṇavako mātaraṃ jīvitā voropesi. so tena  pāpakena kammena aṭṭīyati harāyati jigucchati ^a^M0.0122^ea^. atha kho tassa māṇavakassa  etadahosi -- ``kena nu kho ahaṃ upāyena imassa pāpakassa kammassa nikkhantiṃ kareyya''nti?  atha kho tassa māṇavakassa etadahosi -- ``ime kho samaṇā sakyaputtiyā dhammacārino ^a^V0.0111^ea^  samacārino brahmacārino saccavādino sīlavanto kalyāṇadhammā. sace kho ahaṃ samaṇesu  sakyaputtiyesu pabbajeyyaṃ, evāhaṃ imassa pāpakassa kammassa nikkhantiṃ kareyya''nti.  atha kho so māṇavako bhikkhū upasaṅkamitvā pabbajjaṃ yāci. bhikkhū āyasmantaṃ upāliṃ  etadavocuṃ -- ``pubbepi kho, āvuso upāli, nāgo māṇavakavaṇṇena bhikkhūsu  pabbajito. iṅghāvuso upāli, imaṃ māṇavakaṃ anuyuñjāhī''ti. atha kho so māṇavako  āyasmatā upālinā anuyuñjīyamāno etamatthaṃ ārocesi. āyasmā upāli bhikkhūnaṃ  etamatthaṃ ārocesi. bhikkhū bhagavato etamatthaṃ ārocesuṃ...pe0... mātughātako,  bhikkhave, anupasampanno na upasampādetabbo, upasampanno nāsetabboti.