[03] 100^b^.^eb^ tena kho pana samayena aññataraṃ kulaṃ ahivātakarogena kālaṅkataṃ hoti. tassa  pitāputtakā sesā honti. te bhikkhūsu pabbajitvā ^a^T1.0160^ea^ ekatova piṇḍāya caranti.  atha kho so dārako pituno bhikkhāya dinnāya upadhāvitvā etadavoca -- ``mayhampi,  tāta, dehi; mayhampi ^a^V0.0099^ea^, tāta, dehī''ti. manussā ujjhāyanti ^a^P1.0079^ea^ khiyyanti  vipācenti -- ``abrahmacārino ime samaṇā sakyaputtiyā. ayampi dārako bhikkhuniyā  jāto''ti. assosuṃ kho bhikkhū tesaṃ manussānaṃ ujjhāyantānaṃ ^a^M0.0110^ea^ khiyyantānaṃ  vipācentānaṃ. atha kho te bhikkhū bhagavato etamatthaṃ ārocesuṃ. na, bhikkhave,  ūnapannarasavasso dārako pabbājetabbo. yo pabbājeyya, āpatti dukkaṭassāti.

[03]tena kho pana samayena āyasmato ānandassa upaṭṭhākakulaṃ saddhaṃ pasannaṃ ahivātakarogena  kālaṅkataṃ hoti, dve ca dārakā sesā honti. te porāṇakena āciṇṇakappena bhikkhū  passitvā upadhāvanti. bhikkhū apasādenti. te bhikkhūhi apasādiyamānā rodanti.  atha kho āyasmato ānandassa etadahosi -- ``bhagavatā paññattaṃ `na ūnapannarasavasso dārako  pabbājetabbo'ti. ime ca dārakā ūnapannarasavassā. kena nu kho upāyena ime dārakā  na vinasseyyu''nti? atha kho āyasmā ānando bhagavato etamatthaṃ ārocesi.  ussahanti pana te, ānanda, dārakā kāke uḍḍāpetunti? ussahanti, bhagavāti. atha  kho bhagavā etasmiṃ nidāne etasmiṃ pakaraṇe dhammiṃ kathaṃ katvā bhikkhū āmantesi --  ``anujānāmi, bhikkhave, ūnapannarasavassaṃ dārakaṃ kākuḍḍepakaṃ pabbājetu''nti.

[06] ahivātakarogavatthu niṭṭhitaṃ.