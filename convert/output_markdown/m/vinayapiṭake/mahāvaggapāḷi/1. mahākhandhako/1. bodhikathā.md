[03] 1^b^.^eb^ {udā0 1 ādayo} tena ^a^P1.0001^ea^ ^a^M0.0001^ea^ ^a^V0.0001^ea^   ^a^T1.0001^ea^ samayena buddho bhagavā uruvelāyaṃ viharati najjā  nerañjarāya tīre bodhirukkhamūle paṭhamābhisambuddho. atha kho bhagavā bodhirukkhamūle  sattāhaṃ ekapallaṅkena nisīdi vimuttisukhapaṭisaṃvedī {vimuttisukhaṃ paṭisaṃvedī (ka0)}. atha kho bhagavā rattiyā  paṭhamaṃ yāmaṃ paṭiccasamuppādaṃ anulomapaṭilomaṃ manasākāsi -- ``avijjāpaccayā  saṅkhārā, saṅkhārapaccayā viññāṇaṃ, viññāṇapaccayā nāmarūpaṃ, nāmarūpapaccayā saḷāyatanaṃ,  saḷāyatanapaccayā phasso, phassapaccayā vedanā, vedanāpaccayā taṇhā, taṇhāpaccayā  upādānaṃ, upādānapaccayā bhavo, bhavapaccayā jāti, jātipaccayā jarāmaraṇaṃ sokaparidevadukkhadomanassupāyāsā  sambhavanti -- evametassa ^a^V0.0002^ea^ kevalassa dukkhakkhandhassa samudayo hoti. ``avijjāyatveva  asesavirāganirodhā saṅkhāranirodho, saṅkhāranirodhā viññāṇanirodho, viññāṇanirodhā  nāmarūpanirodho, nāmarūpanirodhā saḷāyatananirodho, saḷāyatananirodhā phassanirodho,  phassanirodhā vedanānirodho, vedanānirodhā taṇhānirodho, taṇhānirodhā upādānanirodho   ^a^T1.0002^ea^, upādānanirodhā bhavanirodho, bhavanirodhā jātinirodho, jātinirodhā jarāmaraṇaṃ  sokaparidevadukkhadomanassupāyāsā nirujjhanti -- evametassa kevalassa dukkhakkhandhassa  nirodho ^a^P1.0002^ea^ hotī''ti.

[03]atha ^a^M0.0002^ea^ kho bhagavā etamatthaṃ viditvā tāyaṃ velāyaṃ imaṃ udānaṃ udānesi --

[21] ``yadā have pātubhavanti dhammā.

[27] ātāpino jhāyato brāhmaṇassa.

[26] athassa kaṅkhā vapayanti sabbā.

[22] yato pajānāti sahetudhamma''nti..

[03] 2^b^.^eb^ {udā0 2} atha kho bhagavā rattiyā majjhimaṃ yāmaṃ paṭiccasamuppādaṃ anulomapaṭilomaṃ  manasākāsi -- ``avijjāpaccayā saṅkhārā, saṅkhārapaccayā viññāṇaṃ, viññāṇapaccayā  nāmarūpaṃ...pe0... ^a^T1.0003^ea^ evametassa kevalassa dukkhakkhandhassa samudayo hotī...pe0...  nirodho hotī''ti.

[03]atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi --

[21] ``yadā have pātubhavanti dhammā.

[27] ātāpino jhāyato brāhmaṇassa.

[26] athassa kaṅkhā vapayanti sabbā.

[22] yato khayaṃ paccayānaṃ avedī''ti..

[03] 3^b^.^eb^ {udā0 3} atha kho bhagavā rattiyā pacchimaṃ yāmaṃ paṭiccasamuppādaṃ anulomapaṭilomaṃ  manasākāsi -- ``avijjāpaccayā saṅkhārā, saṅkhārapaccayā viññāṇaṃ, viññāṇapaccayā  nāmarūpaṃ...pe0... ^a^T1.0004^ea^ evametassa kevalassa dukkhakkhandhassa samudayo hoti...pe0...  nirodho hotī''ti.

[03]atha ^a^V0.0003^ea^ kho bhagavā etamatthaṃ viditvā tāyaṃ velāyaṃ imaṃ udānaṃ udānesi --

[21] ``yadā have pātubhavanti dhammā.

[27] ātāpino jhāyato brāhmaṇassa.

[26] vidhūpayaṃ tiṭṭhati mārasenaṃ.

[22] sūriyova {suriyova (sī0 syā0 kaṃ0)} obhāsayamantalikkha''nti..

[06] bodhikathā niṭṭhitā.