[03] 4^b^.^eb^ ``tīhi ^a^P2.0003^ea^ ^a^M0.0005^ea^, bhikkhave, aṅgehi samannāgataṃ  tajjanīyakammaṃ adhammakammañca {adhammakammañceva (syā0)}  hoti, avinayakammañca, duvūpasantañca. asammukhā kataṃ hoti, appaṭipucchā kataṃ  hoti, appaṭiññāya kataṃ hoti -- imehi kho, bhikkhave, tīhaṅgehi samannāgataṃ tajjanīyakammaṃ  adhammakammañca hoti, avinayakammañca, duvūpasantañca.

[03]``aparehipi, bhikkhave, tīhaṅgehi samannāgataṃ tajjanīyakammaṃ adhammakammañca hoti, avinayakammañca,  duvūpasantañca. anāpattiyā kataṃ ^a^T1.0007^ea^ hoti, adesanāgāminiyā āpattiyā kataṃ hoti,  desitāya āpattiyā kataṃ hoti -- imehi kho, bhikkhave, tīhaṅgehi samannāgataṃ tajjanīyakammaṃ  adhammakammañca hoti, avinayakammañca, duvūpasantañca.

[03]``aparehipi ^a^V0.0005^ea^, bhikkhave, tīhaṅgehi samannāgataṃ tajjanīyakammaṃ adhammakammañca hoti, avinayakammañca,  duvūpasantañca. acodetvā kataṃ hoti, asāretvā kataṃ hoti, āpattiṃ anāropetvā  kataṃ hoti -- imehi kho, bhikkhave, tīhaṅgehi samannāgataṃ tajjanīyakammaṃ adhammakammañca  hoti, avinayakammañca, duvūpasantañca.

[03]``aparehipi, bhikkhave, tīhaṅgehi samannāgataṃ tajjanīyakammaṃ adhammakammañca hoti, avinayakammañca,  duvūpasantañca. asammukhā kataṃ hoti, adhammena kataṃ hoti, vaggena kataṃ hoti --  imehi kho, bhikkhave, tīhaṅgehi samannāgataṃ tajjanīyakammaṃ adhammakammañca hoti, avinayakammañca,  duvūpasantañca.

[03]``aparehipi, bhikkhave, tīhaṅgehi samannāgataṃ tajjanīyakammaṃ adhammakammañca hoti, avinayakammañca,  duvūpasantañca. appaṭipucchā kataṃ hoti, adhammena kataṃ hoti, vaggena kataṃ hoti --  imehi kho, bhikkhave, tīhaṅgehi samannāgataṃ tajjanīyakammaṃ adhammakammañca hoti, avinayakammañca,  duvūpasantañca.

[03]``aparehipi, bhikkhave, tīhaṅgehi samannāgataṃ tajjanīyakammaṃ adhammakammañca hoti, avinayakammañca,  duvūpasantañca. appaṭiññāya kataṃ ^a^T1.0008^ea^ hoti, adhammena kataṃ hoti, vaggena kataṃ hoti --  imehi kho, bhikkhave, tīhaṅgehi samannāgataṃ tajjanīyakammaṃ adhammakammañca hoti, avinayakammañca,  duvūpasantañca.

[03]``aparehipi ^a^M0.0006^ea^, bhikkhave, tīhaṅgehi samannāgataṃ tajjanīyakammaṃ adhammakammañca  hoti, avinayakammañca, duvūpasantañca. anāpattiyā kataṃ hoti, adhammena kataṃ hoti,  vaggena kataṃ hoti -- imehi kho, bhikkhave, tīhaṅgehi samannāgataṃ tajjanīyakammaṃ adhammakammañca  hoti, avinayakammañca, duvūpasantañca.

[03]``aparehipi, bhikkhave, tīhaṅgehi samannāgataṃ tajjanīyakammaṃ adhammakammañca hoti, avinayakammañca,  duvūpasantañca. adesanāgāminiyā āpattiyā kataṃ hoti, adhammena kataṃ hoti,  vaggena kataṃ hoti -- imehi kho, bhikkhave, tīhaṅgehi samannāgataṃ tajjanīyakammaṃ adhammakammañca  hoti, avinayakammañca, duvūpasantañca.

[03]``aparehipi ^a^V0.0006^ea^, bhikkhave, tīhaṅgehi samannāgataṃ tajjanīyakammaṃ adhammakammañca hoti, avinayakammañca,  duvūpasantañca. desitāya āpattiyā kataṃ hoti, adhammena kataṃ hoti, vaggena  kataṃ hoti -- imehi kho, bhikkhave, tīhaṅgehi samannāgataṃ tajjanīyakammaṃ adhammakammañca  hoti, avinayakammañca, duvūpasantañca.

[03]``aparehipi, bhikkhave, tīhaṅgehi samannāgataṃ tajjanīyakammaṃ adhammakammañca hoti, avinayakammañca,  duvūpasantañca. acodetvā kataṃ ^a^T1.0009^ea^ hoti, adhammena kataṃ hoti, vaggena kataṃ hoti --  imehi kho, bhikkhave, tīhaṅgehi samannāgataṃ tajjanīyakammaṃ adhammakammañca hoti, avinayakammañca,  duvūpasantañca.

[03]``aparehipi, bhikkhave, tīhaṅgehi samannāgataṃ tajjanīyakammaṃ adhammakammañca hoti, avinayakammañca,  duvūpasantañca. asāretvā kataṃ hoti, adhammena kataṃ hoti, vaggena kataṃ hoti --  imehi kho, bhikkhave, tīhaṅgehi samannāgataṃ tajjanīyakammaṃ adhammakammañca hoti, avinayakammañca,  duvūpasantañca.

[03]``aparehipi, bhikkhave, tīhaṅgehi samannāgataṃ tajjanīyakammaṃ adhammakammañca hoti, avinayakammañca,  duvūpasantañca. āpattiṃ anāropetvā kataṃ hoti, adhammena kataṃ hoti, vaggena  kataṃ hoti -- imehi kho, bhikkhave ^a^M0.0007^ea^, tīhaṅgehi samannāgataṃ tajjanīyakammaṃ adhammakammañca  hoti, avinayakammañca, duvūpasantañca.

[06] adhammakammadvādasakaṃ niṭṭhitaṃ.