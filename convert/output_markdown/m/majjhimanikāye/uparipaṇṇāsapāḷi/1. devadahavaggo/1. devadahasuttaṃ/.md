[03] 1^b^.^eb^ evaṃ ^a^M3.0001^ea^ ^a^V3.0001^ea^ ^a^P2.0214^ea^ ^a^T3.0001^ea^ me sutaṃ -- ekaṃ  samayaṃ bhagavā sakkesu viharati devadahaṃ nāma sakyānaṃ nigamo. tatra  kho bhagavā bhikkhū āmantesi -- ``bhikkhavo''ti. ``bhadante''ti  te bhikkhū bhagavato paccassosuṃ. bhagavā etadavoca -- ``santi,  bhikkhave, eke samaṇabrāhmaṇā evaṃvādino evaṃdiṭṭhino -- `yaṃ  kiñcāyaṃ purisapuggalo paṭisaṃvedeti sukhaṃ vā dukkhaṃ vā  adukkhamasukhaṃ vā, sabbaṃ taṃ pubbekatahetu. iti purāṇānaṃ kammānaṃ  tapasā byantībhāvā, navānaṃ kammānaṃ akaraṇā, āyatiṃ anavassavo;  āyatiṃ anavassavā kammakkhayo; kammakkhayā ^a^V3.0002^ea^ dukkhakkhayo;  dukkhakkhayā vedanākkhayo; vedanākkhayā sabbaṃ dukkhaṃ nijjiṇṇaṃ  bhavissatī'ti. evaṃvādino, bhikkhave, nigaṇṭhā.

[03] ``evaṃvādāhaṃ ^a^T3.0002^ea^, bhikkhave, nigaṇṭhe upasaṅkamitvā evaṃ vadāmi --  `saccaṃ kira tumhe, āvuso nigaṇṭhā, evaṃvādino evaṃdiṭṭhino -- yaṃ  kiñcāyaṃ purisapuggalo paṭisaṃvedeti sukhaṃ vā dukkhaṃ vā  adukkhamasukhaṃ vā, sabbaṃ taṃ pubbekatahetu. iti purāṇānaṃ kammānaṃ  tapasā byantībhāvā, navānaṃ kammānaṃ akaraṇā, āyatiṃ anavassavo;  āyatiṃ anavassavā kammakkhayo; kammakkhayā dukkhakkhayo;  dukkhakkhayā vedanākkhayo; vedanākkhayā sabbaṃ dukkhaṃ nijjiṇṇaṃ  bhavissatī'ti? te ca me, bhikkhave, nigaṇṭhā evaṃ puṭṭhā `āmā'ti  paṭijānanti.

[03] ``tyāhaṃ ^a^M3.0002^ea^ evaṃ vadāmi -- `kiṃ pana tumhe, āvuso nigaṇṭhā,  jānātha -- ahuvamheva mayaṃ pubbe, na nāhuvamhā'ti? `no hidaṃ,  āvuso'.

[03] ```kiṃ pana tumhe, āvuso nigaṇṭhā, jānātha -- akaramheva  mayaṃ pubbe pāpakammaṃ, na nākaramhā'ti? `no hidaṃ, āvuso'.

[03] ```kiṃ pana tumhe, āvuso nigaṇṭhā, jānātha -- evarūpaṃ vā  evarūpaṃ vā pāpakammaṃ akaramhā'ti? `no hidaṃ, āvuso'.

[03] ```kiṃ pana tumhe, āvuso nigaṇṭhā, jānātha -- ettakaṃ vā  dukkhaṃ nijjiṇṇaṃ, ettakaṃ vā dukkhaṃ nijjīretabbaṃ, ettakamhi vā dukkhe  nijjiṇṇe sabbaṃ dukkhaṃ nijjiṇṇaṃ bhavissatī'ti? `no ^a^P2.0215^ea^  hidaṃ, āvuso'.

[03] ```kiṃ pana tumhe, āvuso nigaṇṭhā, jānātha -- diṭṭheva dhamme  akusalānaṃ dhammānaṃ pahānaṃ, kusalānaṃ dhammānaṃ upasampada'nti? `no  hidaṃ, āvuso'.

[03] 2^b^.^eb^ ``iti kira tumhe, āvuso nigaṇṭhā, na  jānātha -- ahuvamheva mayaṃ ^a^T3.0003^ea^ pubbe, na nāhuvamhāti ^a^V3.0003^ea^, na jānātha --  akaramheva mayaṃ pubbe pāpakammaṃ, na nākaramhāti, na jānātha --  evarūpaṃ vā evarūpaṃ vā pāpakammaṃ akaramhāti, na jānātha -- ettakaṃ  vā dukkhaṃ nijjiṇṇaṃ, ettakaṃ vā dukkhaṃ nijjīretabbaṃ, ettakamhi vā  dukkhe nijjiṇṇe sabbaṃ dukkhaṃ nijjiṇṇaṃ bhavissatīti, na jānātha --  diṭṭheva dhamme akusalānaṃ dhammānaṃ pahānaṃ, kusalānaṃ dhammānaṃ upasampadaṃ;  evaṃ sante āyasmantānaṃ nigaṇṭhānaṃ na kallamassa veyyākaraṇāya -- yaṃ  kiñcāyaṃ purisapuggalo paṭisaṃvedeti sukhaṃ vā dukkhaṃ vā  adukkhamasukhaṃ vā, sabbaṃ taṃ pubbekatahetu. iti purāṇānaṃ kammānaṃ  tapasā byantībhāvā, navānaṃ kammānaṃ akaraṇā, āyatiṃ anavassavo;  āyatiṃ anavassavā kammakkhayo; kammakkhayā dukkhakkhayo;  dukkhakkhayā vedanākkhayo; vedanākkhayā sabbaṃ dukkhaṃ nijjiṇṇaṃ  bhavissatī''ti.

[03] ``sace pana tumhe, āvuso nigaṇṭhā, jāneyyātha -- ahuvamheva  mayaṃ pubbe, na nāhuvamhāti, jāneyyātha -- akaramheva mayaṃ pubbe  pāpakammaṃ, na nākaramhāti, jāneyyātha -- evarūpaṃ vā evarūpaṃ vā  pāpakammaṃ akaramhāti, jāneyyātha -- ettakaṃ vā dukkhaṃ nijjiṇṇaṃ,  ettakaṃ vā dukkhaṃ nijjīretabbaṃ, ettakamhi vā dukkhe nijjiṇṇe sabbaṃ  dukkhaṃ nijjiṇṇaṃ bhavissatīti, jāneyyātha -- diṭṭheva dhamme  akusalānaṃ dhammānaṃ pahānaṃ, kusalānaṃ dhammānaṃ ^a^M3.0003^ea^ upasampadaṃ; evaṃ sante  āyasmantānaṃ nigaṇṭhānaṃ kallamassa veyyākaraṇāya -- yaṃ ^a^T3.0004^ea^ kiñcāyaṃ  purisapuggalo paṭisaṃvedeti sukhaṃ vā dukkhaṃ vā adukkhamasukhaṃ vā,  sabbaṃ taṃ pubbekatahetu. iti purāṇānaṃ kammānaṃ ^a^P2.0216^ea^  tapasā byantībhāvā, navānaṃ kammānaṃ akaraṇā, āyatiṃ anavassavo;  āyatiṃ anavassavā kammakkhayo; kammakkhayā dukkhakkhayo;  dukkhakkhayā vedanākkhayo; vedanākkhayā sabbaṃ dukkhaṃ nijjiṇṇaṃ  bhavissatī''ti.

[03] 3^b^.^eb^ ``seyyathāpi, āvuso nigaṇṭhā, puriso  sallena viddho assa savisena gāḷhūpalepanena {gāḷhapalepanena (ka0)}; so sallassapi vedhanahetu  {vedanāhetu (sī0 pī0 ka0)}  dukkhā tibbā {tippā (sī0 syā0 kaṃ0 pī0)} kaṭukā vedanā vediyeyya. tassa mittāmaccā  ñātisālohitā bhisakkaṃ sallakattaṃ upaṭṭhāpeyyuṃ. tassa so bhisakko  sallakatto satthena vaṇamukhaṃ parikanteyya; so satthenapi vaṇamukhassa  parikantanahetu dukkhā tibbā kaṭukā vedanā vediyeyya. tassa so  bhisakko sallakatto esaniyā sallaṃ eseyya; so esaniyāpi sallassa  esanāhetu dukkhā tibbā kaṭukā vedanā vediyeyya ^a^V3.0004^ea^. tassa so  bhisakko sallakatto sallaṃ abbuheyya {abbuyheyya (sī0), abbhūṇheyya (syā0  kaṃ0)}; so sallassapi abbuhanahetu {abbuyhanahetu (sī0),  abbhūṇhanahetu (syā0 kaṃ0)} dukkhā  tibbā kaṭukā vedanā vediyeyya. tassa so bhisakko sallakatto  agadaṅgāraṃ vaṇamukhe odaheyya; so agadaṅgārassapi vaṇamukhe  odahanahetu dukkhā tibbā kaṭukā vedanā vediyeyya. so aparena  samayena rūḷhena vaṇena sañchavinā arogo assa sukhī serī  sayaṃvasī yena kāmaṅgamo. tassa evamassa -- ahaṃ kho pubbe sallena  viddho ahosiṃ savisena gāḷhūpalepanena. sohaṃ ^a^T3.0005^ea^ sallassapi vedhanahetu  dukkhā tibbā kaṭukā vedanā vediyiṃ. tassa me mittāmaccā  ñātisālohitā bhisakkaṃ sallakattaṃ upaṭṭhapesuṃ. tassa me so bhisakko  sallakatto satthena vaṇamukhaṃ parikanti; sohaṃ satthenapi vaṇamukhassa  parikantanahetu dukkhā tibbā kaṭukā vedanā vediyiṃ. tassa me so  bhisakko sallakatto esaniyā sallaṃ esi; so ahaṃ esaniyāpi  sallassa esanāhetu dukkhā tibbā kaṭukā vedanā vediyiṃ. tassa me  so bhisakko ^a^M3.0004^ea^ sallakatto sallaṃ abbuhi {abbuyhi (sī0), abbhūṇhi  (syā0 kaṃ0)}; sohaṃ sallassapi abbuhanahetu  dukkhā tibbā kaṭukā vedanā vediyiṃ. tassa me so bhisakko  sallakatto agadaṅgāraṃ vaṇamukhe odahi; sohaṃ agadaṅgārassapi vaṇamukhe  odahanahetu dukkhā tibbā kaṭukā vedanā vediyiṃ. somhi ^a^P2.0217^ea^  etarahi rūḷhena vaṇena sañchavinā arogo sukhī serī  sayaṃvasī yena kāmaṅgamo''ti.

[03] ``evameva kho, āvuso nigaṇṭhā, sace tumhe jāneyyātha --  ahuvamheva mayaṃ pubbe, na nāhuvamhāti, jāneyyātha -- akaramheva mayaṃ  pubbe pāpakammaṃ, na nākaramhāti, jāneyyātha -- evarūpaṃ vā evarūpaṃ  vā pāpakammaṃ akaramhāti, jāneyyātha -- ettakaṃ vā dukkhaṃ nijjiṇṇaṃ,  ettakaṃ vā dukkhaṃ nijjīretabbaṃ, ettakamhi vā dukkhe nijjiṇṇe sabbaṃ  dukkhaṃ nijjiṇṇaṃ bhavissatīti, jāneyyātha -- diṭṭheva dhamme  akusalānaṃ dhammānaṃ pahānaṃ, kusalānaṃ dhammānaṃ upasampadaṃ; evaṃ sante  āyasmantānaṃ nigaṇṭhānaṃ kallamassa veyyākaraṇāya -- yaṃ ^a^T3.0006^ea^ kiñcāyaṃ  purisapuggalo paṭisaṃvedeti sukhaṃ vā dukkhaṃ vā adukkhamasukhaṃ vā,  sabbaṃ taṃ pubbekatahetu. iti purāṇānaṃ kammānaṃ tapasā byantībhāvā,  navānaṃ kammānaṃ akaraṇā, āyatiṃ anavassavo; āyatiṃ anavassavā  kammakkhayo; kammakkhayā dukkhakkhayo; dukkhakkhayā vedanākkhayo;  vedanākkhayā sabbaṃ dukkhaṃ nijjiṇṇaṃ bhavissatī''ti.

[03] ``yasmā ca kho tumhe, āvuso nigaṇṭhā, na jānātha --  ahuvamheva mayaṃ pubbe, na nāhuvamhāti, na jānātha -- akaramheva mayaṃ  pubbe pāpakammaṃ, na nākaramhāti, na jānātha -- evarūpaṃ vā evarūpaṃ  vā pāpakammaṃ akaramhāti, na jānātha -- ettakaṃ vā dukkhaṃ nijjiṇṇaṃ,  ettakaṃ ^a^V3.0005^ea^ vā dukkhaṃ nijjīretabbaṃ, ettakamhi vā dukkhe nijjiṇṇe sabbaṃ  dukkhaṃ nijjiṇṇaṃ bhavissatīti, na jānātha -- diṭṭheva dhamme  akusalānaṃ dhammānaṃ pahānaṃ, kusalānaṃ dhammānaṃ upasampadaṃ; tasmā  āyasmantānaṃ nigaṇṭhānaṃ na kallamassa veyyākaraṇāya -- yaṃ kiñcāyaṃ  purisapuggalo paṭisaṃvedeti sukhaṃ vā dukkhaṃ vā adukkhamasukhaṃ vā,  sabbaṃ taṃ pubbekatahetu. iti purāṇānaṃ kammānaṃ tapasā byantībhāvā,  navānaṃ kammānaṃ akaraṇā, āyatiṃ anavassavo; āyatiṃ anavassavā  kammakkhayo; kammakkhayā dukkhakkhayo; dukkhakkhayā vedanākkhayo;  vedanākkhayā sabbaṃ dukkhaṃ nijjiṇṇaṃ bhavissatī''ti.

[03] 4^b^.^eb^ ``evaṃ ^a^M3.0005^ea^ vutte, bhikkhave, te nigaṇṭhā maṃ  etadavocuṃ -- `nigaṇṭho ^a^P2.0218^ea^, āvuso, nāṭaputto {nāthaputto (sī0)}  sabbaññū sabbadassāvī, aparisesaṃ ñāṇadassanaṃ paṭijānāti ^a^T3.0007^ea^. carato  ca me tiṭṭhato ca suttassa ca jāgarassa ca satataṃ samitaṃ ñāṇadassanaṃ  paccupaṭṭhita'nti. so evamāha -- `atthi kho vo, āvuso nigaṇṭhā,  pubbeva pāpakammaṃ kataṃ, taṃ imāya kaṭukāya dukkarakārikāya nijjīretha,  yaṃ panettha etarahi kāyena saṃvutā vācāya saṃvutā manasā saṃvutā taṃ  āyatiṃ pāpakammassa akaraṇaṃ. iti purāṇānaṃ kammānaṃ tapasā  byantībhāvā, navānaṃ kammānaṃ akaraṇā, āyatiṃ anavassavo; āyatiṃ  anavassavā kammakkhayo; kammakkhayā dukkhakkhayo; dukkhakkhayā  vedanākkhayo; vedanākkhayā sabbaṃ dukkhaṃ nijjiṇṇaṃ bhavissatī'ti.  tañca panamhākaṃ ruccati ceva khamati ca, tena camhā attamanā''ti.

[03] 5^b^.^eb^ ``evaṃ vutte ahaṃ, bhikkhave, te nigaṇṭhe  etadavocaṃ -- `pañca kho ime, āvuso nigaṇṭhā, dhammā diṭṭheva dhamme  dvidhāvipākā. katame pañca? saddhā, ruci, anussavo,  ākāraparivitakko, diṭṭhinijjhānakkhanti -- ime kho, āvuso  nigaṇṭhā, pañca dhammā diṭṭheva dhamme dvidhāvipākā. tatrāyasmantānaṃ  nigaṇṭhānaṃ kā atītaṃse satthari saddhā, kā ruci, ko anussavo, ko  ākāraparivitakko, kā diṭṭhinijjhānakkhantī'ti. evaṃvādī {evaṃvādīsu (ka0)} kho  ahaṃ, bhikkhave, nigaṇṭhesu na kañci {kiñci (sī0 pī0 ka0)} sahadhammikaṃ vādapaṭihāraṃ  samanupassāmi.

[03] ``puna caparāhaṃ {puna ca panāhaṃ (sī0 pī0 ka0)}, bhikkhave, te nigaṇṭhe   evaṃ vadāmi -- `taṃ  kiṃ maññatha, āvuso nigaṇṭhā. yasmiṃ vo samaye tibbo {tippo (pī0)} upakkamo  hoti ^a^T3.0008^ea^ tibbaṃ padhānaṃ, tibbā tasmiṃ samaye opakkamikā dukkhā tibbā  kaṭukā vedanā vediyetha; yasmiṃ pana vo samaye na tibbo upakkamo ^a^V3.0006^ea^  hoti na tibbaṃ padhānaṃ, na tibbā tasmiṃ samaye opakkamikā dukkhā  tibbā kaṭukā vedanā vediyethā'ti? `yasmiṃ no, āvuso gotama,  samaye tibbo upakkamo hoti tibbaṃ padhānaṃ, tibbā tasmiṃ samaye  opakkamikā dukkhā tibbā kaṭukā vedanā vediyāma; yasmiṃ pana no  samaye ^a^P2.0219^ea^ na tibbo upakkamo hoti na tibbaṃ padhānaṃ,  na tibbā tasmiṃ samaye opakkamikā dukkhā tibbā kaṭukā vedanā  vediyāmā'''ti.

[03] 6^b^.^eb^ ``iti ^a^M3.0006^ea^ kira, āvuso nigaṇṭhā, yasmiṃ vo  samaye tibbo upakkamo hoti tibbaṃ padhānaṃ, tibbā tasmiṃ samaye  opakkamikā dukkhā tibbā kaṭukā vedanā vediyetha; yasmiṃ pana vo  samaye na tibbo upakkamo hoti na tibbaṃ padhānaṃ, na tibbā tasmiṃ  samaye opakkamikā dukkhā tibbā kaṭukā vedanā vediyetha. evaṃ  sante āyasmantānaṃ nigaṇṭhānaṃ na kallamassa veyyākaraṇāya -- yaṃ  kiñcāyaṃ purisapuggalo paṭisaṃvedeti sukhaṃ vā dukkhaṃ vā  adukkhamasukhaṃ vā, sabbaṃ taṃ pubbekatahetu. iti purāṇānaṃ kammānaṃ  tapasā byantībhāvā, navānaṃ kammānaṃ akaraṇā, āyatiṃ anavassavo;  āyatiṃ anavassavā kammakkhayo; kammakkhayā dukkhakkhayo;  dukkhakkhayā vedanākkhayo ^a^T3.0009^ea^; vedanākkhayā sabbaṃ dukkhaṃ nijjiṇṇaṃ  bhavissatīti. sace, āvuso nigaṇṭhā, yasmiṃ vo samaye tibbo  upakkamo hoti tibbaṃ padhānaṃ, na tibbā tasmiṃ samaye opakkamikā  dukkhā tibbā kaṭukā vedanā vediyetha; yasmiṃ pana vo samaye na  tibbo upakkamo hoti na tibbaṃ padhānaṃ, tibbā tasmiṃ samaye  opakkamikā dukkhā tibbā kaṭukā vedanā vediyetha {padhānaṃ, tiṭṭheyyeva tasmiṃ  samaye... vedanā (sī0 syā0 kaṃ0 pī0)}; evaṃ sante  āyasmantānaṃ nigaṇṭhānaṃ kallamassa veyyākaraṇāya -- yaṃ kiñcāyaṃ  purisapuggalo paṭisaṃvedeti sukhaṃ vā dukkhaṃ vā adukkhamasukhaṃ vā,  sabbaṃ taṃ pubbekatahetu. iti purāṇānaṃ kammānaṃ tapasā byantībhāvā,  navānaṃ kammānaṃ akaraṇā, āyatiṃ anavassavo; āyatiṃ anavassavā  kammakkhayo; kammakkhayā dukkhakkhayo; dukkhakkhayā vedanākkhayo;  vedanākkhayā sabbaṃ dukkhaṃ nijjiṇṇaṃ bhavissatī''ti.

[03] ```yasmā ca kho, āvuso nigaṇṭhā, yasmiṃ vo samaye  tibbo upakkamo hoti tibbaṃ padhānaṃ, tibbā tasmiṃ samaye opakkamikā  dukkhā tibbā kaṭukā vedanā vediyetha; yasmiṃ pana vo samaye na  tibbo upakkamo hoti na tibbaṃ padhānaṃ, na tibbā tasmiṃ samaye  opakkamikā dukkhā tibbā kaṭukā vedanā vediyetha; te tumhe sāmaṃyeva  opakkamikā dukkhā ^a^V3.0007^ea^ tibbā kaṭukā vedanā vedayamānā avijjā  aññāṇā sammohā vipaccetha ^a^P2.0220^ea^ -- yaṃ kiñcāyaṃ  purisapuggalo paṭisaṃvedeti sukhaṃ vā dukkhaṃ vā adukkhamasukhaṃ vā,  sabbaṃ taṃ pubbekatahetu. iti purāṇānaṃ kammānaṃ ^a^T3.0010^ea^ tapasā byantībhāvā,  navānaṃ kammānaṃ akaraṇā, āyatiṃ anavassavo; āyatiṃ anavassavā  kammakkhayo; kammakkhayā dukkhakkhayo; dukkhakkhayā vedanākkhayo ^a^M3.0007^ea^;  vedanākkhayā sabbaṃ dukkhaṃ nijjiṇṇaṃ bhavissatī'ti. evaṃvādīpi {evaṃvādīsupi  (ka0)} kho  ahaṃ, bhikkhave, nigaṇṭhesu na kañci sahadhammikaṃ vādapaṭihāraṃ  samanupassāmi.

[03] 7^b^.^eb^ ``puna caparāhaṃ, bhikkhave, te nigaṇṭhe evaṃ  vadāmi -- `taṃ kiṃ maññathāvuso nigaṇṭhā, yamidaṃ kammaṃ  diṭṭhadhammavedanīyaṃ taṃ upakkamena vā padhānena vā samparāyavedanīyaṃ  hotūti labbhameta'nti? `no hidaṃ, āvuso'. `yaṃ panidaṃ kammaṃ  samparāyavedanīyaṃ taṃ upakkamena vā padhānena vā diṭṭhadhammavedanīyaṃ  hotūti labbhameta'nti? `no hidaṃ, āvuso'. `taṃ kiṃ maññathāvuso  nigaṇṭhā, yamidaṃ kammaṃ sukhavedanīyaṃ taṃ upakkamena vā padhānena vā  dukkhavedanīyaṃ hotūti labbhameta'nti? `no hidaṃ, āvuso'. `yaṃ  panidaṃ kammaṃ dukkhavedanīyaṃ taṃ upakkamena vā padhānena vā sukhavedanīyaṃ  hotūti labbhameta'nti? `no hidaṃ, āvuso'. `taṃ kiṃ maññathāvuso  nigaṇṭhā, yamidaṃ kammaṃ paripakkavedanīyaṃ taṃ upakkamena vā padhānena vā  aparipakkavedanīyaṃ hotūti labbhameta'nti? `no hidaṃ, āvuso'.  `yaṃ panidaṃ kammaṃ aparipakkavedanīyaṃ taṃ upakkamena vā padhānena vā  paripakkavedanīyaṃ hotūti labbhameta'nti? `no hidaṃ, āvuso'. `taṃ  kiṃ maññathāvuso nigaṇṭhā, yamidaṃ kammaṃ ^a^P2.0221^ea^  bahuvedanīyaṃ taṃ upakkamena vā padhānena vā appavedanīyaṃ ^a^T3.0011^ea^ hotūti  labbhameta'nti? `no hidaṃ, āvuso'. `yaṃ panidaṃ kammaṃ  appavedanīyaṃ taṃ upakkamena vā padhānena vā bahuvedanīyaṃ hotūti  labbhameta'nti? `no hidaṃ, āvuso'. `taṃ kiṃ maññathāvuso  nigaṇṭhā, yamidaṃ kammaṃ savedanīyaṃ taṃ upakkamena vā padhānena vā  avedanīyaṃ hotūti labbhameta'nti? `no hidaṃ, āvuso'. `yaṃ  panidaṃ kammaṃ avedanīyaṃ taṃ upakkamena vā padhānena vā savedanīyaṃ  hotūti labbhameta'nti? `no hidaṃ, āvuso'.

[03] 8^b^.^eb^ ``iti kira, āvuso nigaṇṭhā, yamidaṃ kammaṃ  diṭṭhadhammavedanīyaṃ taṃ upakkamena vā padhānena vā samparāyavedanīyaṃ  hotūti alabbhametaṃ, yaṃ panidaṃ kammaṃ samparāyavedanīyaṃ taṃ upakkamena vā  padhānena vā diṭṭhadhammavedanīyaṃ hotūti alabbhametaṃ, yamidaṃ kammaṃ  sukhavedanīyaṃ taṃ ^a^V3.0008^ea^ upakkamena vā padhānena vā dukkhavedanīyaṃ hotūti  alabbhametaṃ, yamidaṃ kammaṃ dukkhavedanīyaṃ ^a^M3.0008^ea^ taṃ upakkamena vā padhānena vā  sukhavedanīyaṃ hotūti alabbhametaṃ, yamidaṃ kammaṃ paripakkavedanīyaṃ taṃ  upakkamena vā padhānena vā aparipakkavedanīyaṃ hotūti alabbhametaṃ,  yamidaṃ kammaṃ aparipakkavedanīyaṃ taṃ upakkamena vā padhānena vā  paripakkavedanīyaṃ hotūti alabbhametaṃ, yamidaṃ kammaṃ bahuvedanīyaṃ taṃ  upakkamena vā padhānena vā appavedanīyaṃ hotūti alabbhametaṃ, yamidaṃ  kammaṃ appavedanīyaṃ taṃ upakkamena vā padhānena vā bahuvedanīyaṃ hotūti  alabbhametaṃ, yamidaṃ kammaṃ savedanīyaṃ taṃ upakkamena vā padhānena vā ^a^T3.0012^ea^  avedanīyaṃ hotūti alabbhametaṃ, yamidaṃ kammaṃ avedanīyaṃ taṃ upakkamena  vā padhānena vā savedanīyaṃ hotūti alabbhametaṃ; evaṃ sante  āyasmantānaṃ nigaṇṭhānaṃ aphalo upakkamo ^a^P2.0222^ea^ hoti,  aphalaṃ padhānaṃ''.

[03] ``evaṃvādī, bhikkhave, nigaṇṭhā. evaṃvādīnaṃ, bhikkhave,  nigaṇṭhānaṃ dasa sahadhammikā vādānuvādā gārayhaṃ ṭhānaṃ āgacchanti.

[03] 9^b^.^eb^ ``sace, bhikkhave, sattā pubbekatahetu  sukhadukkhaṃ paṭisaṃvedenti; addhā, bhikkhave, nigaṇṭhā pubbe  dukkaṭakammakārino yaṃ etarahi evarūpā dukkhā tibbā kaṭukā vedanā  vediyanti. sace, bhikkhave, sattā issaranimmānahetu sukhadukkhaṃ  paṭisaṃvedenti; addhā, bhikkhave, nigaṇṭhā pāpakena issarena nimmitā  yaṃ etarahi evarūpā dukkhā tibbā kaṭukā vedanā vediyanti. sace,  bhikkhave, sattā saṅgatibhāvahetu sukhadukkhaṃ paṭisaṃvedenti; addhā,  bhikkhave, nigaṇṭhā pāpasaṅgatikā yaṃ etarahi evarūpā dukkhā tibbā  kaṭukā vedanā vediyanti. sace, bhikkhave, sattā abhijātihetu  sukhadukkhaṃ paṭisaṃvedenti; addhā, bhikkhave, nigaṇṭhā pāpābhijātikā  yaṃ etarahi evarūpā dukkhā tibbā kaṭukā vedanā vediyanti. sace,  bhikkhave, sattā diṭṭhadhammūpakkamahetu sukhadukkhaṃ paṭisaṃvedenti; addhā,  bhikkhave, nigaṇṭhā evarūpā diṭṭhadhammūpakkamā yaṃ etarahi evarūpā  dukkhā tibbā kaṭukā vedanā vediyanti.

[03] ``sace, bhikkhave, sattā pubbekatahetu sukhadukkhaṃ paṭisaṃvedenti,  gārayhā nigaṇṭhā; no ce sattā pubbekatahetu sukhadukkhaṃ ^a^T3.0013^ea^ paṭisaṃvedenti,  gārayhā nigaṇṭhā. sace, bhikkhave, sattā issaranimmānahetu ^a^V3.0009^ea^  sukhadukkhaṃ paṭisaṃvedenti, gārayhā nigaṇṭhā; no ce sattā  issaranimmānahetu sukhadukkhaṃ paṭisaṃvedenti, gārayhā nigaṇṭhā. sace,  bhikkhave, sattā saṅgatibhāvahetu ^a^M3.0009^ea^ sukhadukkhaṃ paṭisaṃvedenti, gārayhā  nigaṇṭhā; no ce sattā saṅgatibhāvahetu sukhadukkhaṃ paṭisaṃvedenti,  gārayhā nigaṇṭhā. sace, bhikkhave, sattā abhijātihetu sukhadukkhaṃ  paṭisaṃvedenti, gārayhā nigaṇṭhā; no ce sattā abhijātihetu  sukhadukkhaṃ paṭisaṃvedenti, gārayhā nigaṇṭhā. sace, bhikkhave, sattā  diṭṭhadhammūpakkamahetu sukhadukkhaṃ paṭisaṃvedenti, gārayhā ^a^P2.0223^ea^  nigaṇṭhā; no ce sattā diṭṭhadhammūpakkamahetu sukhadukkhaṃ  paṭisaṃvedenti, gārayhā nigaṇṭhā. evaṃvādī, bhikkhave, nigaṇṭhā.  evaṃvādīnaṃ, bhikkhave, nigaṇṭhānaṃ ime dasa sahadhammikā vādānuvādā  gārayhaṃ ṭhānaṃ āgacchanti. evaṃ kho, bhikkhave, aphalo upakkamo  hoti, aphalaṃ padhānaṃ.

[03] 10^b^.^eb^ ``kathañca, bhikkhave, saphalo upakkamo hoti,  saphalaṃ padhānaṃ? idha, bhikkhave, bhikkhu na heva anaddhabhūtaṃ attānaṃ  dukkhena addhabhāveti, dhammikañca sukhaṃ na pariccajati, tasmiñca sukhe  anadhimucchito hoti. so evaṃ pajānāti -- `imassa kho me  dukkhanidānassa saṅkhāraṃ padahato saṅkhārappadhānā virāgo hoti,  imassa pana me dukkhanidānassa ajjhupekkhato upekkhaṃ bhāvayato  virāgo hotī'ti. so yassa hi khvāssa {yassa kho panassa (sī0), yassa  khvāssa (pī0)} ^a^T3.0014^ea^ dukkhanidānassa saṅkhāraṃ  padahato saṅkhārappadhānā virāgo hoti, saṅkhāraṃ tattha padahati.  yassa panassa dukkhanidānassa ajjhupekkhato upekkhaṃ bhāvayato  virāgo hoti, upekkhaṃ tattha bhāveti. tassa tassa dukkhanidānassa  saṅkhāraṃ padahato saṅkhārappadhānā virāgo hoti -- evampissa taṃ  dukkhaṃ nijjiṇṇaṃ hoti. tassa tassa dukkhanidānassa ajjhupekkhato  upekkhaṃ bhāvayato virāgo hoti -- evampissa taṃ dukkhaṃ nijjiṇṇaṃ  hoti.

[03] 11^b^.^eb^ ``seyyathāpi, bhikkhave, puriso itthiyā  sāratto paṭibaddhacitto tibbacchando tibbāpekkho. so taṃ itthiṃ  passeyya aññena purisena saddhiṃ santiṭṭhantiṃ sallapantiṃ sañjagghantiṃ  saṃhasantiṃ. taṃ kiṃ maññatha, bhikkhave, api nu tassa purisassa amuṃ  itthiṃ disvā aññena purisena saddhiṃ santiṭṭhantiṃ sallapantiṃ  sañjagghantiṃ saṃhasantiṃ uppajjeyyuṃ ^a^V3.0010^ea^   sokaparidevadukkhadomanassūpāyāsā''ti? ``evaṃ, bhante''. ``taṃ  kissa hetu''? ``amu hi, bhante, puriso amussā itthiyā sāratto  paṭibaddhacitto tibbacchando tibbāpekkho ^a^P2.0224^ea^. tasmā  taṃ itthiṃ disvā aññena purisena saddhiṃ santiṭṭhantiṃ sallapantiṃ  sañjagghantiṃ ^a^M3.0010^ea^ saṃhasantiṃ uppajjeyyuṃ  sokaparidevadukkhadomanassūpāyāsā''ti. ``atha kho, bhikkhave,  tassa purisassa evamassa -- `ahaṃ kho amussā itthiyā sāratto  paṭibaddhacitto tibbacchando tibbāpekkho. tassa me amuṃ itthiṃ  disvā aññena purisena saddhiṃ santiṭṭhantiṃ sallapantiṃ sañjagghantiṃ  saṃhasantiṃ ^a^T3.0015^ea^ uppajjanti sokaparidevadukkhadomanassūpāyāsā. yaṃnūnāhaṃ  yo me amussā itthiyā chandarāgo taṃ pajaheyya'nti. so yo  amussā itthiyā chandarāgo taṃ pajaheyya. so taṃ itthiṃ passeyya  aparena samayena aññena purisena saddhiṃ santiṭṭhantiṃ sallapantiṃ  sañjagghantiṃ saṃhasantiṃ. taṃ kiṃ maññatha, bhikkhave, api nu tassa  purisassa amuṃ itthiṃ disvā aññena purisena saddhiṃ santiṭṭhantiṃ  sallapantiṃ sañjagghantiṃ saṃhasantiṃ uppajjeyyuṃ  sokaparidevadukkhadomanassūpāyāsā''ti? ``no hetaṃ, bhante''.  ``taṃ kissa hetu''? ``amu hi, bhante, puriso amussā itthiyā  virāgo. tasmā taṃ itthiṃ disvā aññena purisena saddhiṃ santiṭṭhantiṃ  sallapantiṃ sañjagghantiṃ saṃhasantiṃ na uppajjeyyuṃ  sokaparidevadukkhadomanassūpāyāsā''ti.

[03] ``evameva kho, bhikkhave, bhikkhu na heva anaddhabhūtaṃ attānaṃ  dukkhena addhabhāveti, dhammikañca sukhaṃ na pariccajati, tasmiñca sukhe  anadhimucchito hoti. so evaṃ pajānāti -- `imassa kho me  dukkhanidānassa saṅkhāraṃ padahato saṅkhārappadhānā virāgo hoti,  imassa pana me dukkhanidānassa ajjhupekkhato upekkhaṃ bhāvayato  virāgo hotī'ti. so yassa hi khvāssa dukkhanidānassa saṅkhāraṃ  padahato saṅkhārappadhānā virāgo hoti, saṅkhāraṃ tattha padahati;  yassa panassa dukkhanidānassa ajjhupekkhato upekkhaṃ bhāvayato  virāgo hoti, upekkhaṃ tattha bhāveti. tassa tassa dukkhanidānassa  saṅkhāraṃ padahato ^a^T3.0016^ea^ saṅkhārappadhānā virāgo hoti -- evampissa taṃ  dukkhaṃ nijjiṇṇaṃ hoti ^a^P2.0225^ea^. tassa tassa  dukkhanidānassa ajjhupekkhato upekkhaṃ bhāvayato virāgo hoti --  evampissa taṃ dukkhaṃ nijjiṇṇaṃ hoti. evampi, bhikkhave, saphalo  upakkamo hoti, saphalaṃ padhānaṃ.

[03] 12^b^.^eb^ ``puna caparaṃ, bhikkhave, bhikkhu iti  paṭisañcikkhati -- `yathāsukhaṃ kho me viharato akusalā dhammā  abhivaḍḍhanti, kusalā dhammā parihāyanti; dukkhāya pana me attānaṃ  padahato akusalā dhammā parihāyanti, kusalā dhammā abhivaḍḍhanti.  yaṃnūnāhaṃ dukkhāya attānaṃ padaheyya'nti. so dukkhāya attānaṃ  padahati. tassa dukkhāya attānaṃ padahato akusalā ^a^M3.0011^ea^ dhammā ^a^V3.0011^ea^   parihāyanti kusalā dhammā abhivaḍḍhanti. so na aparena samayena  dukkhāya attānaṃ padahati. taṃ kissa hetu? yassa hi so,  bhikkhave, bhikkhu atthāya dukkhāya attānaṃ padaheyya svāssa attho  abhinipphanno hoti. tasmā na aparena samayena dukkhāya attānaṃ  padahati. seyyathāpi, bhikkhave, usukāro tejanaṃ dvīsu alātesu  ātāpeti paritāpeti ujuṃ karoti kammaniyaṃ. yato kho, bhikkhave,  usukārassa tejanaṃ dvīsu alātesu ātāpitaṃ hoti paritāpitaṃ ujuṃ  kataṃ {ujuṃ kataṃ hoti (sī0)} kammaniyaṃ, na so taṃ aparena samayena usukāro tejanaṃ dvīsu  alātesu ātāpeti paritāpeti ujuṃ karoti kammaniyaṃ. taṃ kissa  hetu? yassa hi so, bhikkhave, atthāya usukāro tejanaṃ dvīsu  alātesu ātāpeyya paritāpeyya ujuṃ ^a^T3.0017^ea^ kareyya kammaniyaṃ svāssa attho  abhinipphanno hoti. tasmā na aparena samayena usukāro tejanaṃ  dvīsu alātesu ātāpeti paritāpeti ujuṃ karoti kammaniyaṃ.  evameva kho, bhikkhave, bhikkhu iti paṭisañcikkhati -- `yathāsukhaṃ  kho me viharato akusalā dhammā abhivaḍḍhanti, kusalā dhammā  parihāyanti; dukkhāya pana me attānaṃ padahato akusalā dhammā  parihāyanti, kusalā dhammā abhivaḍḍhanti. yaṃnūnāhaṃ dukkhāya attānaṃ  padaheyya'nti. so dukkhāya attānaṃ padahati. tassa dukkhāya  attānaṃ padahato akusalā dhammā parihāyanti, kusalā dhammā  abhivaḍḍhanti. so na aparena samayena dukkhāya ^a^P2.0226^ea^  attānaṃ padahati. taṃ kissa hetu? yassa hi so, bhikkhave, bhikkhu  atthāya dukkhāya attānaṃ padaheyya svāssa attho abhinipphanno hoti.  tasmā na aparena samayena dukkhāya attānaṃ padahati. evampi,  bhikkhave, saphalo upakkamo hoti, saphalaṃ padhānaṃ.

[03] 13^b^.^eb^ ``puna caparaṃ, bhikkhave, idha tathāgato loke  uppajjati arahaṃ sammāsambuddho vijjācaraṇasampanno sugato lokavidū  anuttaro purisadammasārathi satthā devamanussānaṃ buddho bhagavā. so  imaṃ lokaṃ sadevakaṃ samārakaṃ sabrahmakaṃ sassamaṇabrāhmaṇiṃ pajaṃ  sadevamanussaṃ sayaṃ abhiññā sacchikatvā pavedeti. so dhammaṃ deseti  ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ,  kevalaparipuṇṇaṃ parisuddhaṃ ^a^M3.0012^ea^ brahmacariyaṃ pakāseti. taṃ dhammaṃ suṇāti  gahapati vā gahapatiputto ^a^T3.0018^ea^ vā aññatarasmiṃ vā kule paccājāto. so  taṃ dhammaṃ sutvā tathāgate saddhaṃ paṭilabhati. so tena saddhāpaṭilābhena  samannāgato iti paṭisañcikkhati -- `sambādho gharāvāso rajāpatho,  abbhokāso pabbajjā. nayidaṃ sukaraṃ agāraṃ ajjhāvasatā  ekantaparipuṇṇaṃ ekantaparisuddhaṃ saṅkhalikhitaṃ brahmacariyaṃ carituṃ.  yaṃnūnāhaṃ kesamassuṃ ^a^V3.0012^ea^ ohāretvā kāsāyāni vatthāni acchādetvā  agārasmā anagāriyaṃ pabbajeyya'nti. so aparena samayena appaṃ vā  bhogakkhandhaṃ pahāya mahantaṃ vā bhogakkhandhaṃ pahāya, appaṃ vā  ñātiparivaṭṭaṃ pahāya mahantaṃ vā ñātiparivaṭṭaṃ pahāya kesamassuṃ  ohāretvā kāsāyāni vatthāni acchādetvā agārasmā anagāriyaṃ  pabbajati.

[03] 14^b^.^eb^ ``so evaṃ pabbajito samāno bhikkhūnaṃ  sikkhāsājīvasamāpanno pāṇātipātaṃ pahāya pāṇātipātā paṭivirato  hoti nihitadaṇḍo nihitasattho, lajjī dayāpanno  sabbapāṇabhūtahitānukampī viharati. adinnādānaṃ pahāya adinnādānā  paṭivirato hoti dinnādāyī dinnapāṭikaṅkhī, athenena sucibhūtena  attanā viharati. abrahmacariyaṃ pahāya brahmacārī hoti ārācārī  virato methunā gāmadhammā. musāvādaṃ pahāya musāvādā paṭivirato  hoti saccavādī saccasandho theto paccayiko avisaṃvādako lokassa.  pisuṇaṃ vācaṃ pahāya pisuṇāya vācāya paṭivirato hoti; ito sutvā  na amutra akkhātā imesaṃ bhedāya, amutra vā sutvā na imesaṃ  akkhātā amūsaṃ bhedāya -- iti bhinnānaṃ ^a^T3.0019^ea^ vā sandhātā sahitānaṃ vā  anuppadātā samaggārāmo samaggarato samagganandī samaggakaraṇiṃ vācaṃ  bhāsitā hoti. pharusaṃ vācaṃ pahāya pharusāya vācāya paṭivirato  hoti; yā sā vācā nelā kaṇṇasukhā pemanīyā hadayaṅgamā porī  bahujanakantā bahujanamanāpā tathārūpiṃ vācaṃ bhāsitā hoti.  samphappalāpaṃ pahāya samphappalāpā paṭivirato hoti kālavādī bhūtavādī  atthavādī dhammavādī vinayavādī, nidhānavatiṃ vācaṃ bhāsitā kālena  sāpadesaṃ pariyantavatiṃ atthasaṃhitaṃ. so bījagāmabhūtagāmasamārambhā  paṭivirato hoti. ekabhattiko hoti rattūparato virato  vikālabhojanā. naccagītavāditavisūkadassanā paṭivirato hoti.  mālāgandhavilepanadhāraṇamaṇḍanavibhūsanaṭṭhānā ^a^M3.0013^ea^ paṭivirato hoti.  uccāsayanamahāsayanā paṭivirato hoti. jātarūparajatapaṭiggahaṇā  paṭivirato hoti. āmakadhaññapaṭiggahaṇā paṭivirato hoti.  āmakamaṃsapaṭiggahaṇā paṭivirato hoti. itthikumārikapaṭiggahaṇā  paṭivirato hoti. dāsidāsapaṭiggahaṇā paṭivirato hoti.  ajeḷakapaṭiggahaṇā paṭivirato hoti. kukkuṭasūkarapaṭiggahaṇā  paṭivirato hoti. hatthigavassavaḷavapaṭiggahaṇā paṭivirato hoti.  khettavatthupaṭiggahaṇā paṭivirato hoti. dūteyyapahiṇagamanānuyogā  paṭivirato hoti. kayavikkayā paṭivirato hoti.  tulākūṭakaṃsakūṭamānakūṭā paṭivirato hoti.  ukkoṭanavañcananikatisāciyogā {sāviyogā (syā0 kaṃ0 ka0) ettha sācisaddo  kuṭilapariyāyo} paṭivirato hoti.  chedanavadhabandhanaviparāmosāalopasahasākārā paṭivirato hoti {passa ma0 ni0 1.293  cūḷahatthipadopame}.

[03] ``so ^a^T3.0020^ea^ santuṭṭho hoti kāyaparihārikena cīvarena,  kucchiparihārikena piṇḍapātena. so yena ^a^V3.0013^ea^ yeneva pakkamati samādāyeva  pakkamati. seyyathāpi nāma pakkhī sakuṇo yena yeneva ḍeti  sapattabhārova ḍeti, evameva bhikkhu santuṭṭho hoti kāyaparihārikena  cīvarena, kucchiparihārikena piṇḍapātena; so yena yeneva pakkamati  samādāyeva pakkamati. so iminā ariyena sīlakkhandhena  samannāgato ajjhattaṃ anavajjasukhaṃ paṭisaṃvedeti.

[03] 15^b^.^eb^ ``so cakkhunā rūpaṃ disvā na nimittaggāhī  hoti nānubyañjanaggāhī. yatvādhikaraṇamenaṃ cakkhundriyaṃ asaṃvutaṃ  viharantaṃ abhijjhādomanassā pāpakā akusalā dhammā anvāssaveyyuṃ  tassa saṃvarāya paṭipajjati, rakkhati cakkhundriyaṃ, cakkhundriye saṃvaraṃ  āpajjati. sotena saddaṃ sutvā...pe0... ghānena gandhaṃ  ghāyitvā...pe0... jivhāya rasaṃ sāyitvā...pe0... kāyena phoṭṭhabbaṃ  phusitvā...pe0... manasā dhammaṃ viññāya na nimittaggāhī hoti  nānubyañjanaggāhī. yatvādhikaraṇamenaṃ manindriyaṃ asaṃvutaṃ viharantaṃ  abhijjhādomanassā pāpakā akusalā dhammā anvāssaveyyuṃ tassa  saṃvarāya paṭipajjati, rakkhati manindriyaṃ, manindriye saṃvaraṃ āpajjati.  so iminā ariyena indriyasaṃvarena samannāgato ajjhattaṃ  abyāsekasukhaṃ paṭisaṃvedeti.

[03] ``so ^a^M3.0014^ea^ abhikkante paṭikkante sampajānakārī hoti, ālokite  vilokite sampajānakārī hoti, samiñjite {sammiñjite (sī0 syā0 kaṃ0  pī0)} pasārite sampajānakārī  hoti, saṅghāṭipattacīvaradhāraṇe sampajānakārī hoti ^a^T3.0021^ea^, asite pīte  khāyite sāyite sampajānakārī hoti, uccārapassāvakamme  sampajānakārī hoti, gate ṭhite nisinne sutte jāgarite bhāsite  tuṇhībhāve sampajānakārī hoti.

[03] 16^b^.^eb^ ``so iminā ca ariyena sīlakkhandhena  samannāgato, (imāya ca ariyāya santuṭṭhiyā samannāgato,) {passa ma0 ni0 1.296 cūḷahatthipadopame}  iminā ca  ariyena indriyasaṃvarena samannāgato, iminā ca ariyena  satisampajaññena samannāgato vivittaṃ senāsanaṃ bhajati araññaṃ  rukkhamūlaṃ pabbataṃ kandaraṃ giriguhaṃ susānaṃ vanapatthaṃ abbhokāsaṃ  palālapuñjaṃ. so pacchābhattaṃ piṇḍapātapaṭikkanto nisīdati pallaṅkaṃ  ābhujitvā, ujuṃ kāyaṃ paṇidhāya, parimukhaṃ satiṃ upaṭṭhapetvā. so  abhijjhaṃ loke pahāya vigatābhijjhena cetasā viharati, abhijjhāya  cittaṃ parisodheti. byāpādapadosaṃ pahāya abyāpannacitto viharati  sabbapāṇabhūtahitānukampī, byāpādapadosā cittaṃ parisodheti.  thinamiddhaṃ pahāya vigatathinamiddho viharati ālokasaññī sato  sampajāno, thinamiddhā cittaṃ parisodheti. uddhaccakukkuccaṃ pahāya  anuddhato viharati ajjhattaṃ vūpasantacitto ^a^V3.0014^ea^, uddhaccakukkuccā cittaṃ  parisodheti. vicikicchaṃ pahāya tiṇṇavicikiccho viharati  akathaṃkathī kusalesu dhammesu, vicikicchāya cittaṃ parisodheti.

[03] ``so ime pañca nīvaraṇe pahāya cetaso upakkilese paññāya  dubbalīkaraṇe vivicceva kāmehi vivicca akusalehi dhammehi savitakkaṃ  savicāraṃ vivekajaṃ pītisukhaṃ paṭhamaṃ jhānaṃ upasampajja viharati.  evampi ^a^T3.0022^ea^, bhikkhave, saphalo upakkamo hoti, saphalaṃ padhānaṃ.

[03] ``puna caparaṃ, bhikkhave, bhikkhu vitakkavicārānaṃ vūpasamā  ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ  pītisukhaṃ dutiyaṃ jhānaṃ upasampajja viharati. evampi, bhikkhave,  saphalo upakkamo hoti, saphalaṃ padhānaṃ.

[03] ``puna ^a^M3.0015^ea^ caparaṃ, bhikkhave, bhikkhu pītiyā ca virāgā  upekkhako ca viharati sato ca sampajāno, sukhañca kāyena  paṭisaṃvedeti. yaṃ taṃ ariyā ācikkhanti -- `upekkhako satimā  sukhavihārī'ti tatiyaṃ jhānaṃ upasampajja viharati. evampi,  bhikkhave, saphalo upakkamo hoti, saphalaṃ padhānaṃ.

[03] ``puna caparaṃ, bhikkhave, bhikkhu sukhassa ca pahānā dukkhassa  ca pahānā, pubbeva somanassadomanassānaṃ atthaṅgamā, adukkhamasukhaṃ  upekkhāsatipārisuddhiṃ catutthaṃ jhānaṃ upasampajja viharati. evampi,  bhikkhave, saphalo upakkamo hoti, saphalaṃ padhānaṃ.

[03] 17^b^.^eb^ ``so evaṃ samāhite citte parisuddhe  pariyodāte anaṅgaṇe vigatūpakkilese mudubhūte kammaniye ṭhite  āneñjappatte pubbenivāsānussatiñāṇāya cittaṃ abhininnāmeti. so  anekavihitaṃ pubbenivāsaṃ anussarati, seyyathidaṃ {seyyathīdaṃ (sī0 syā0 kaṃ0  pī0)} -- ekampi jātiṃ  dvepi jātiyo tissopi jātiyo catassopi jātiyo pañcapi  jātiyo dasapi jātiyo vīsampi jātiyo tiṃsampi jātiyo  cattālīsampi jātiyo paññāsampi jātiyo jātisatampi ^a^T3.0023^ea^  jātisahassampi jātisatasahassampi anekepi saṃvaṭṭakappe anekepi  vivaṭṭakappe anekepi saṃvaṭṭavivaṭṭakappe -- `amutrāsiṃ evaṃnāmo  evaṃgotto evaṃvaṇṇo evamāhāro evaṃsukhadukkhappaṭisaṃvedī  evamāyupariyanto, so tato cuto amutra udapādiṃ; tatrāpāsiṃ evaṃnāmo  evaṃgotto evaṃvaṇṇo evamāhāro evaṃsukhadukkhappaṭisaṃvedī  evamāyupariyanto, so tato cuto idhūpapanno'ti. iti sākāraṃ ^a^V3.0015^ea^   sauddesaṃ anekavihitaṃ pubbenivāsaṃ anussarati. evampi, bhikkhave,  saphalo upakkamo hoti, saphalaṃ padhānaṃ.

[03] 18^b^.^eb^ ``so evaṃ samāhite citte parisuddhe  pariyodāte anaṅgaṇe vigatūpakkilese mudubhūte kammaniye ṭhite  āneñjappatte sattānaṃ cutūpapātañāṇāya cittaṃ abhininnāmeti. so  dibbena cakkhunā visuddhena atikkantamānusakena satte passati cavamāne  upapajjamāne hīne paṇīte suvaṇṇe dubbaṇṇe, sugate duggate yathākammūpage  satte pajānāti ^a^M3.0016^ea^ -- `ime vata bhonto sattā kāyaduccaritena samannāgatā  vacīduccaritena samannāgatā manoduccaritena samannāgatā ariyānaṃ  upavādakā micchādiṭṭhikā micchādiṭṭhikammasamādānā, te kāyassa bhedā  paraṃ maraṇā apāyaṃ duggatiṃ vinipātaṃ nirayaṃ upapannā. ime vā pana  bhonto sattā kāyasucaritena samannāgatā vacīsucaritena samannāgatā  manosucaritena samannāgatā ariyānaṃ anupavādakā sammādiṭṭhikā  sammādiṭṭhikammasamādānā, te kāyassa bhedā paraṃ maraṇā sugatiṃ ^a^T3.0024^ea^ saggaṃ  lokaṃ upapannā'ti. iti dibbena cakkhunā visuddhena  atikkantamānusakena satte passati cavamāne upapajjamāne hīne paṇīte  suvaṇṇe dubbaṇṇe, sugate duggate yathākammūpage satte pajānāti.  evampi, bhikkhave, saphalo upakkamo hoti, saphalaṃ padhānaṃ.

[03] 19^b^.^eb^ ``so ^a^P2.0227^ea^ evaṃ samāhite  citte parisuddhe pariyodāte anaṅgaṇe vigatūpakkilese mudubhūte kammaniye  ṭhite āneñjappatte āsavānaṃ khayañāṇāya cittaṃ abhininnāmeti. so  `idaṃ dukkha'nti yathābhūtaṃ pajānāti, `ayaṃ dukkhasamudayo'ti  yathābhūtaṃ pajānāti, `ayaṃ dukkhanirodho'ti yathābhūtaṃ pajānāti,  `ayaṃ dukkhanirodhagāminī paṭipadā'ti yathābhūtaṃ pajānāti; `ime  āsavā'ti yathābhūtaṃ pajānāti, `ayaṃ āsavasamudayo'ti yathābhūtaṃ  pajānāti, `ayaṃ āsavanirodho'ti yathābhūtaṃ pajānāti, `ayaṃ  āsavanirodhagāminī paṭipadā'ti yathābhūtaṃ pajānāti. tassa evaṃ  jānato evaṃ passato kāmāsavāpi cittaṃ vimuccati, bhavāsavāpi cittaṃ  vimuccati, avijjāsavāpi cittaṃ vimuccati. vimuttasmiṃ vimuttamiti  ñāṇaṃ hoti. `khīṇā jāti, vusitaṃ brahmacariyaṃ, kataṃ karaṇīyaṃ,  nāparaṃ itthattāyā'ti pajānāti. evampi kho, bhikkhave, saphalo  upakkamo hoti, saphalaṃ padhānaṃ. evaṃvādī, bhikkhave, tathāgatā.  evaṃvādīnaṃ, bhikkhave, tathāgatānaṃ {tathāgato, evaṃvādiṃ bhikkhave tathāgataṃ (sī0  syā0 kaṃ0 pī0)} dasa sahadhammikā pāsaṃsaṭṭhānā āgacchanti.

[03] 20^b^.^eb^ ``sace ^a^V3.0016^ea^, bhikkhave, sattā pubbekatahetu  sukhadukkhaṃ paṭisaṃvedenti; addhā, bhikkhave, tathāgato pubbe ^a^T3.0025^ea^  sukatakammakārī yaṃ etarahi evarūpā anāsavā sukhā vedanā vedeti.  sace, bhikkhave, sattā issaranimmānahetu sukhadukkhaṃ paṭisaṃvedenti;  addhā, bhikkhave, tathāgato bhaddakena issarena ^a^M3.0017^ea^ nimmito yaṃ etarahi  evarūpā anāsavā sukhā vedanā vedeti. sace, bhikkhave, sattā  saṅgatibhāvahetu sukhadukkhaṃ paṭisaṃvedenti; addhā, bhikkhave, tathāgato  kalyāṇasaṅgatiko yaṃ etarahi evarūpā anāsavā sukhā vedanā vedeti.  sace, bhikkhave, sattā abhijātihetu sukhadukkhaṃ paṭisaṃvedenti;  addhā, bhikkhave, tathāgato kalyāṇābhijātiko yaṃ etarahi evarūpā  anāsavā sukhā vedanā vedeti. sace, bhikkhave, sattā  diṭṭhadhammūpakkamahetu sukhadukkhaṃ paṭisaṃvedenti; addhā, bhikkhave, tathāgato  kalyāṇadiṭṭhadhammūpakkamo yaṃ etarahi evarūpā anāsavā sukhā vedanā  vedeti.

[01] ``sace, bhikkhave, sattā pubbekatahetu sukhadukkhaṃ  paṭisaṃvedenti, pāsaṃso tathāgato; no ce sattā pubbekatahetu sukhadukkhaṃ  paṭisaṃvedenti, pāsaṃso tathāgato. sace, bhikkhave, sattā  issaranimmānahetu sukhadukkhaṃ paṭisaṃvedenti, pāsaṃso tathāgato; no ce  sattā issaranimmānahetu sukhadukkhaṃ paṭisaṃvedenti, pāsaṃso tathāgato.  sace, bhikkhave, sattā saṅgatibhāvahetu sukhadukkhaṃ paṭisaṃvedenti,  pāsaṃso tathāgato; no ce sattā saṅgatibhāvahetu sukhadukkhaṃ  paṭisaṃvedenti, pāsaṃso tathāgato. sace, bhikkhave, sattā  abhijātihetu sukhadukkhaṃ paṭisaṃvedenti, pāsaṃso tathāgato; no ce  sattā ^a^T3.0026^ea^ abhijātihetu sukhadukkhaṃ paṭisaṃvedenti, pāsaṃso tathāgato.  sace, bhikkhave, sattā diṭṭhadhammūpakkamahetu sukhadukkhaṃ paṭisaṃvedenti,  pāsaṃso tathāgato; no ce sattā diṭṭhadhammūpakkamahetu sukhadukkhaṃ ^a^P2.0228^ea^  paṭisaṃvedenti, pāsaṃso tathāgato. evaṃvādī, bhikkhave,  tathāgatā. evaṃvādīnaṃ, bhikkhave, tathāgatānaṃ ime dasa sahadhammikā  pāsaṃsaṭṭhānā āgacchantī''ti.

[03] idamavoca bhagavā. attamanā te bhikkhū bhagavato bhāsitaṃ  abhinandunti.

[06] devadahasuttaṃ niṭṭhitaṃ paṭhamaṃ.