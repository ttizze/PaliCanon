[03] 3^b^.^eb^ ``catūhi ^a^M1.0309^ea^, bhikkhave, dhammehi samannāgato bālo  abyatto {avyatto (sī0 pī0)} asappuriso khataṃ upahataṃ attānaṃ pariharati, sāvajjo ca  ^a^P2.0003^ea^ hoti sānuvajjo ca viññūnaṃ, bahuñca apuññaṃ pasavati.  katamehi catūhi? ananuvicca apariyogāhetvā avaṇṇārahassa vaṇṇaṃ  bhāsati, ananuvicca apariyogāhetvā vaṇṇārahassa avaṇṇaṃ bhāsati,  ananuvicca apariyogāhetvā appasādanīye ṭhāne pasādaṃ upadaṃseti,  ananuvicca apariyogāhetvā pasādanīye ṭhāne appasādaṃ upadaṃseti --  imehi kho, bhikkhave, catūhi dhammehi samannāgato bālo abyatto  asappuriso khataṃ upahataṃ attānaṃ pariharati, sāvajjo ca hoti  sānuvajjo ca viññūnaṃ, bahuñca apuññaṃ pasavati.

[03] ``catūhi, bhikkhave, dhammehi samannāgato paṇḍito viyatto {vyatto (sī0 pī0),  byatto (syā0 kaṃ0)}  sappuriso akkhataṃ anupahataṃ attānaṃ pariharati, anavajjo ca hoti  ananuvajjo ca viññūnaṃ, bahuñca puññaṃ pasavati. katamehi catūhi?  anuvicca pariyogāhetvā avaṇṇārahassa avaṇṇaṃ bhāsati ^a^T2.0004^ea^, anuvicca  pariyogāhetvā vaṇṇārahassa vaṇṇaṃ bhāsati, anuvicca pariyogāhetvā  appasādanīye ṭhāne appasādaṃ upadaṃseti, anuvicca pariyogāhetvā  pasādanīye ṭhāne pasādaṃ upadaṃseti -- imehi kho, bhikkhave, catūhi  dhammehi samannāgato paṇḍito viyatto sappuriso akkhataṃ anupahataṃ  ^a^V1.0004^ea^ attānaṃ pariharati, anavajjo ca hoti ananuvajjo ca viññūnaṃ, bahuñca  puññaṃ pasavatī''ti.

[21] {su0 ni0 663; saṃ0 ni0  1.180} ``yo nindiyaṃ pasaṃsati,

[27] taṃ vā nindati yo pasaṃsiyo.

[26] vicināti mukhena so kaliṃ,

[22] kalinā tena sukhaṃ na vindati..

[21] {su0 ni0 663; saṃ0 ni0  1.180} ``appamatto ayaṃ kali,

[27] yo akkhesu dhanaparājayo.

[26] sabbassāpi sahāpi attanā,

[27] ayameva mahantataro kali.

[22] yo sugatesu manaṃ padosaye..

[21] ``sataṃ ^a^M1.0310^ea^ sahassānaṃ nirabbudānaṃ,

[27] chattiṃsatī pañca ca abbudāni.

[26] yamariyagarahī ^a^P2.0004^ea^ {yamariyaṃ garahīya (syā0 kaṃ0)} nirayaṃ upeti,

[22] vācaṃ manañca paṇidhāya pāpaka''nti.. tatiyaṃ.