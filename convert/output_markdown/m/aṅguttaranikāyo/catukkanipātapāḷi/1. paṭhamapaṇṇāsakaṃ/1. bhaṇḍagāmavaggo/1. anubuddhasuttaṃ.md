[03] 1^b^.^eb^ evaṃ ^a^T2.0001^ea^ ^a^V1.0001^ea^ ^a^P2.0001^ea^ ^a^M1.0307^ea^ me sutaṃ -- ekaṃ samayaṃ  bhagavā vajjīsu viharati bhaṇḍagāme. tatra kho bhagavā bhikkhū  āmantesi -- ``bhikkhavo''ti. ``bhadante''ti te bhikkhū bhagavato  paccassosuṃ. bhagavā etadavoca --

[03] ``catunnaṃ, bhikkhave, dhammānaṃ ananubodhā appaṭivedhā evamidaṃ  dīghamaddhānaṃ sandhāvitaṃ saṃsaritaṃ ^a^V1.0002^ea^ mamañceva tumhākañca. katamesaṃ  catunnaṃ? ariyassa, bhikkhave, sīlassa ananubodhā appaṭivedhā  evamidaṃ dīghamaddhānaṃ sandhāvitaṃ saṃsaritaṃ mamañceva tumhākañca.  ariyassa, bhikkhave, samādhissa ananubodhā appaṭivedhā evamidaṃ  dīghamaddhānaṃ sandhāvitaṃ saṃsaritaṃ mamañceva tumhākañca. ariyāya,  bhikkhave, paññāya ananubodhā appaṭivedhā evamidaṃ dīghamaddhānaṃ  sandhāvitaṃ saṃsaritaṃ mamañceva tumhākañca ^a^T2.0002^ea^. ariyāya, bhikkhave,  vimuttiyā ananubodhā appaṭivedhā evamidaṃ dīghamaddhānaṃ sandhāvitaṃ  saṃsaritaṃ mamañceva tumhākañca. tayidaṃ, bhikkhave, ariyaṃ sīlaṃ  anubuddhaṃ paṭividdhaṃ, ariyo samādhi anubuddho paṭividdho, ariyā  paññā anubuddhā paṭividdhā, ariyā vimutti anubuddhā paṭividdhā,  ucchinnā bhavataṇhā, khīṇā bhavanetti, natthi dāni punabbhavo''ti.

[03] idamavoca ^a^M1.0308^ea^ bhagavā. idaṃ vatvāna sugato athāparaṃ etadavoca  satthā --

[21] ``sīlaṃ ^a^P2.0002^ea^ samādhi paññā ca, vimutti  ca anuttarā.

[22] anubuddhā ime dhammā, gotamena yasassinā..

[21] ``iti buddho abhiññāya, dhammamakkhāsi bhikkhunaṃ.

[22] dukkhassantakaro satthā, cakkhumā parinibbuto''ti..  paṭhamaṃ.