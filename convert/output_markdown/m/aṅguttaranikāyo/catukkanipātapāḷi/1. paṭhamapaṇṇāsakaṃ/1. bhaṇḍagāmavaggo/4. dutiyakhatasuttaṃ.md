[03] 4^b^.^eb^ ``catūsu, bhikkhave, micchā paṭipajjamāno  bālo abyatto asappuriso khataṃ upahataṃ attānaṃ pariharati sāvajjo  ca hoti sānuvajjo ca viññūnaṃ, bahuñca apuññaṃ pasavati. katamesu  catūsu? mātari, bhikkhave, micchā paṭipajjamāno bālo abyatto  asappuriso khataṃ upahataṃ attānaṃ pariharati, sāvajjo ca hoti  sānuvajjo ca viññūnaṃ, bahuñca apuññaṃ pasavati. pitari, bhikkhave,  micchā paṭipajjamāno...pe0... tathāgate ^a^T2.0005^ea^, bhikkhave, micchā  paṭipajjamāno...pe0... tathāgatasāvake, bhikkhave, micchā  paṭipajjamāno bālo abyatto asappuriso khataṃ upahataṃ attānaṃ  pariharati, sāvajjo ca hoti sānuvajjo ca ^a^V1.0005^ea^ viññūnaṃ, bahuñca apuññaṃ  pasavati. imesu kho, bhikkhave, catūsu micchā paṭipajjamāno bālo  abyatto asappuriso khataṃ upahataṃ attānaṃ pariharati, sāvajjo ca  hoti sānuvajjo ca viññūnaṃ, bahuñca apuññaṃ pasavati.

[03] ``catūsu, bhikkhave, sammā paṭipajjamāno paṇḍito viyatto  sappuriso akkhataṃ anupahataṃ attānaṃ pariharati, anavajjo ca hoti  ananuvajjo ca viññūnaṃ, bahuñca puññaṃ pasavati. katamesu catūsu?  mātari, bhikkhave, sammā paṭipajjamāno paṇḍito viyatto sappuriso  akkhataṃ anupahataṃ attānaṃ pariharati, anavajjo ca hoti ananuvajjo  ca viññūnaṃ, bahuñca puññaṃ pasavati. pitari, bhikkhave, sammā  paṭipajjamāno...pe0... tathāgate, bhikkhave, sammā  paṭipajjamāno...pe0... tathāgatasāvake, bhikkhave, sammā paṭipajjamāno  paṇḍito viyatto sappuriso akkhataṃ anupahataṃ attānaṃ pariharati,  anavajjo ca hoti ananuvajjo ca viññūnaṃ, bahuñca puññaṃ pasavati.  imesu kho, bhikkhave, catūsu sammā paṭipajjamāno paṇḍito viyatto  sappuriso akkhataṃ anupahataṃ attānaṃ pariharati, anavajjo ca hoti  ananuvajjo ca viññūnaṃ, bahuñca puññaṃ pasavatī''ti.

[21] ``mātari ^a^M1.0311^ea^ pitari cāpi, yo micchā paṭipajjati.

[27] tathāgate vā sambuddhe, atha vā tassa sāvake.

[22] bahuñca ^a^T2.0006^ea^ ^a^P2.0005^ea^ so pasavati, apuññaṃ tādiso  naro..

[21] ``tāya naṃ adhammacariyāya {tāya adhammacariyāya (sī0 syā0 kaṃ0  pī0)}, mātāpitūsu paṇḍitā.

[22] idheva naṃ garahanti, peccāpāyañca gacchati..

[21] ``mātari pitari cāpi, yo sammā paṭipajjati.

[27] tathāgate vā sambuddhe, atha vā tassa sāvake.

[22] bahuñca so pasavati, puññaṃ etādiso {puññampi tādiso (sī0 syā0  kaṃ0)} naro..

[21] ``tāya naṃ dhammacariyāya, mātāpitūsu paṇḍitā.

[22] idheva {idha ceva (sī0)} naṃ pasaṃsanti, pecca sagge pamodatī''ti {sagge  ca modatīti (sī0)}.. catutthaṃ.