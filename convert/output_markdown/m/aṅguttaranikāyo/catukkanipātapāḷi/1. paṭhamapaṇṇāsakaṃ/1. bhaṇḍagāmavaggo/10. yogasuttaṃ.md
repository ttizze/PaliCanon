[03] 10^b^.^eb^ ``cattārome ^a^T2.0013^ea^, bhikkhave, yogā. katame  cattāro? kāmayogo, bhavayogo, diṭṭhiyogo, avijjāyogo. katamo  ca, bhikkhave, kāmayogo? idha, bhikkhave, ekacco kāmānaṃ  samudayañca atthaṅgamañca {atthagamañca (sī0 pī0)} assādañca ādīnavañca nissaraṇañca  yathābhūtaṃ nappajānāti. tassa ^a^M1.0317^ea^ kāmānaṃ samudayañca atthaṅgamañca  assādañca ādīnavañca nissaraṇañca yathābhūtaṃ appajānato {nappajānato (syā0  kaṃ0 ka0)} yo  kāmesu kāmarāgo kāmanandī {kāmanandi (sī0 syā0 kaṃ0)} kāmasneho kāmamucchā kāmapipāsā  kāmapariḷāho kāmajjhosānaṃ kāmataṇhā sānuseti. ayaṃ vuccati,  bhikkhave, kāmayogo. iti kāmayogo.

[03] ``bhavayogo ^a^V1.0012^ea^ ca kathaṃ hoti? idha, bhikkhave, ekacco bhavānaṃ  samudayañca atthaṅgamañca assādañca ādīnavañca nissaraṇañca  yathābhūtaṃ nappajānāti. tassa bhavānaṃ samudayañca atthaṅgamañca  assādañca ādīnavañca nissaraṇañca yathābhūtaṃ appajānato yo bhavesu  bhavarāgo bhavanandī bhavasneho bhavamucchā bhavapipāsā bhavapariḷāho  bhavajjhosānaṃ bhavataṇhā sānuseti. ayaṃ vuccati, bhikkhave, bhavayogo.  iti kāmayogo bhavayogo.

[03] ``diṭṭhiyogo ca kathaṃ hoti? idha, bhikkhave, ekacco  diṭṭhīnaṃ samudayañca atthaṅgamañca assādañca ādīnavañca nissaraṇañca  yathābhūtaṃ nappajānāti. tassa diṭṭhīnaṃ samudayañca atthaṅgamañca  assādañca ādīnavañca nissaraṇañca yathābhūtaṃ appajānato yo  ^a^P2.0011^ea^ diṭṭhīsu diṭṭhirāgo diṭṭhinandī diṭṭhisneho  diṭṭhimucchā diṭṭhipipāsā diṭṭhipariḷāho diṭṭhijjhosānaṃ {diṭṭhiajjhosānaṃ (sī0  pī0)} diṭṭhitaṇhā  sānuseti. ayaṃ vuccati, bhikkhave, diṭṭhiyogo. iti kāmayogo  bhavayogo diṭṭhiyogo.

[03] ``avijjāyogo ^a^T2.0014^ea^ ca kathaṃ hoti? idha, bhikkhave, ekacco  channaṃ phassāyatanānaṃ samudayañca atthaṅgamañca assādañca ādīnavañca  nissaraṇañca yathābhūtaṃ nappajānāti. tassa channaṃ phassāyatanānaṃ  samudayañca atthaṅgamañca assādañca ādīnavañca nissaraṇañca  yathābhūtaṃ appajānato yā chasu phassāyatanesu avijjā aññāṇaṃ  sānuseti. ayaṃ vuccati, bhikkhave, avijjāyogo. iti kāmayogo  bhavayogo diṭṭhiyogo avijjāyogo, saṃyutto pāpakehi akusalehi  dhammehi saṃkilesikehi ponobhavikehi {pono bbhavikehi (syā0 ka0)} sadarehi   dukkhavipākehi āyatiṃ  jātijarāmaraṇikehi. tasmā ayogakkhemīti vuccati. ime kho,  bhikkhave, cattāro yogā.

[03] ``cattārome ^a^M1.0318^ea^, bhikkhave, visaṃyogā. katame cattāro?  kāmayogavisaṃyogo, bhavayogavisaṃyogo, diṭṭhiyogavisaṃyogo,  avijjāyogavisaṃyogo. katamo ca, bhikkhave, kāmayogavisaṃyogo?  idha, bhikkhave, ekacco kāmānaṃ samudayañca atthaṅgamañca assādañca  ādīnavañca nissaraṇañca yathābhūtaṃ pajānāti. tassa kāmānaṃ  samudayañca atthaṅgamañca assādañca ādīnavañca nissaraṇañca  yathābhūtaṃ pajānato yo kāmesu kāmarāgo kāmanandī kāmasneho  kāmamucchā kāmapipāsā kāmapariḷāho kāmajjhosānaṃ kāmataṇhā sā  nānuseti. ayaṃ vuccati, bhikkhave, kāmayogavisaṃyogo. iti  kāmayogavisaṃyogo.

[03] ``bhavayogavisaṃyogo ^a^V1.0013^ea^ ca kathaṃ hoti? idha, bhikkhave, ekacco  bhavānaṃ samudayañca atthaṅgamañca assādañca ādīnavañca nissaraṇañca  yathābhūtaṃ pajānāti. tassa bhavānaṃ samudayañca atthaṅgamañca  assādañca ādīnavañca nissaraṇañca ^a^T2.0015^ea^ yathābhūtaṃ pajānato yo bhavesu  bhavarāgo bhavanandī bhavasneho bhavamucchā bhavapipāsā bhavapariḷāho  bhavajjhosānaṃ bhavataṇhā sā nānuseti. ayaṃ vuccati, bhikkhave,  bhavayogavisaṃyogo. iti kāmayogavisaṃyogo bhavayogavisaṃyogo.

[03] ``diṭṭhiyogavisaṃyogo ca kathaṃ hoti? idha, bhikkhave,  ekacco diṭṭhīnaṃ samudayañca atthaṅgamañca assādañca ādīnavañca  nissaraṇañca ^a^P2.0012^ea^ yathābhūtaṃ pajānāti. tassa diṭṭhīnaṃ  samudayañca atthaṅgamañca assādañca ādīnavañca nissaraṇañca  yathābhūtaṃ pajānato yo diṭṭhīsu diṭṭhirāgo diṭṭhinandī diṭṭhisneho  diṭṭhimucchā diṭṭhipipāsā diṭṭhipariḷāho diṭṭhijjhosānaṃ diṭṭhitaṇhā sā  nānuseti. ayaṃ vuccati, bhikkhave, diṭṭhiyogavisaṃyogo. iti  kāmayogavisaṃyogo bhavayogavisaṃyogo diṭṭhiyogavisaṃyogo.

[03] ``avijjāyogavisaṃyogo ca kathaṃ hoti? idha, bhikkhave,  ekacco channaṃ phassāyatanānaṃ samudayañca atthaṅgamañca assādañca  ādīnavañca nissaraṇañca yathābhūtaṃ pajānāti. tassa channaṃ  phassāyatanānaṃ samudayañca atthaṅgamañca assādañca ādīnavañca  nissaraṇañca yathābhūtaṃ pajānato yā chasu phassāyatanesu avijjā  aññāṇaṃ sā nānuseti. ayaṃ vuccati, bhikkhave,  avijjāyogavisaṃyogo ^a^M1.0319^ea^. iti kāmayogavisaṃyogo bhavayogavisaṃyogo  diṭṭhiyogavisaṃyogo avijjāyogavisaṃyogo, visaṃyutto pāpakehi  akusalehi dhammehi saṃkilesikehi ponobhavikehi sadarehi  dukkhavipākehi āyatiṃ jātijarāmaraṇikehi. tasmā yogakkhemīti  vuccati. ime kho, bhikkhave, cattāro visaṃyogā''ti.

[21] ``kāmayogena ^a^T2.0016^ea^ saṃyuttā, bhavayogena cūbhayaṃ.

[22] diṭṭhiyogena saṃyuttā, avijjāya purakkhatā..

[21] ``sattā gacchanti saṃsāraṃ, jātimaraṇagāmino.

[22] ye ca kāme pariññāya, bhavayogañca sabbaso..

[21] ``diṭṭhiyogaṃ ^a^V1.0014^ea^ samūhacca, avijjañca virājayaṃ.

[22] sabbayogavisaṃyuttā, te ve yogātigā munī''ti..  dasamaṃ.

[06] bhaṇḍagāmavaggo paṭhamo.

[01] tassuddānaṃ --

[21] anubuddhaṃ papatitaṃ dve, khatā anusotapañcamaṃ.

[22] appassuto ^a^P2.0013^ea^ ca sobhanaṃ, vesārajjaṃ  taṇhāyogena te dasāti..