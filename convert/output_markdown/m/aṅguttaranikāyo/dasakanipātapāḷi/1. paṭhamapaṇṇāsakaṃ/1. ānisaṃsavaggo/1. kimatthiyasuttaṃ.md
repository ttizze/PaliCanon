[03] 1^b^.^eb^ evaṃ ^a^T5.0001^ea^ ^a^V3.0001^ea^ ^a^P5.0001^ea^ ^a^M3.0257^ea^ me sutaṃ -- ekaṃ samayaṃ  bhagavā sāvatthiyaṃ viharati jetavane anāthapiṇḍikassa ārāme. atha  kho āyasmā ānando yena bhagavā tenupasaṅkami; upasaṅkamitvā  bhagavantaṃ abhivādetvā ekamantaṃ nisīdi. ekamantaṃ nisinno kho  āyasmā ānando bhagavantaṃ etadavoca --

[03] ``kimatthiyāni ^a^V3.0002^ea^, bhante, kusalāni sīlāni  kimānisaṃsānī''ti? ``avippaṭisāratthāni kho, ānanda,  kusalāni sīlāni avippaṭisārānisaṃsānī''ti.

[03] ``avippaṭisāro pana, bhante, kimatthiyo kimānisaṃso''ti?  ``avippaṭisāro kho, ānanda, pāmojjattho pāmojjānisaṃso''ti {pāmujjattho  pāmujjānisaṃsoti (sī0 syā0 pī0) a0 ni0  11.1}.

[03] ``pāmojjaṃ pana, bhante, kimatthiyaṃ kimānisaṃsa''nti?  ``pāmojjaṃ kho, ānanda, pītatthaṃ pītānisaṃsa''nti.

[03] ``pīti pana, bhante, kimatthiyā kimānisaṃsā''ti?  ``pīti kho, ānanda, passaddhatthā passaddhānisaṃsā''ti.

[03] ``passaddhi ^a^M3.0258^ea^ pana, bhante, kimatthiyā kimānisaṃsā''ti?  ``passaddhi kho ^a^T5.0002^ea^, ānanda, sukhatthā sukhānisaṃsā''ti.

[03] ``sukhaṃ pana, bhante, kimatthiyaṃ kimānisaṃsa''nti? ``sukhaṃ  kho, ānanda, samādhatthaṃ samādhānisaṃsa''nti ^a^P5.0002^ea^.

[03] ``samādhi pana, bhante, kimatthiyo kimānisaṃso''ti?  ``samādhi kho, ānanda, yathābhūtañāṇadassanattho  yathābhūtañāṇadassanānisaṃso''ti.

[03] ``yathābhūtañāṇadassanaṃ pana, bhante, kimatthiyaṃ  kimānisaṃsa''nti? ``yathābhūtañāṇadassanaṃ kho, ānanda,  nibbidāvirāgatthaṃ nibbidāvirāgānisaṃsa''nti.

[03] ``nibbidāvirāgo pana, bhante kimatthiyo kimānisaṃso''ti?  ``nibbidāvirāgo kho, ānanda, vimuttiñāṇadassanattho  vimuttiñāṇadassanānisaṃso {... nisaṃsoti (sī0 ka0)}.

[03] ``iti kho, ānanda, kusalāni sīlāni avippaṭisāratthāni  avippaṭisārānisaṃsāni; avippaṭisāro ^a^V3.0003^ea^ pāmojjattho pāmojjānisaṃso;  pāmojjaṃ pītatthaṃ pītānisaṃsaṃ; pīti passaddhatthā passaddhānisaṃsā;  passaddhi sukhatthā sukhānisaṃsā; sukhaṃ samādhatthaṃ samādhānisaṃsaṃ;  samādhi yathābhūtañāṇadassanattho yathābhūtañāṇadassanānisaṃso;  yathābhūtañāṇadassanaṃ nibbidāvirāgatthaṃ nibbidāvirāgānisaṃsaṃ;  nibbidāvirāgo vimuttiñāṇadassanattho vimuttiñāṇadassanānisaṃso.  iti kho, ānanda, kusalāni sīlāni anupubbena aggāya  parentī''ti {arahattāya pūrentīti (syā0)}. paṭhamaṃ.