[03] 2^b^.^eb^ ``aṭṭhime ^a^V3.0003^ea^, bhikkhave, hetū aṭṭha paccayā  ādibrahmacariyikāya paññāya appaṭiladdhāya paṭilābhāya, paṭiladdhāya  bhiyyobhāvāya vepullāya bhāvanāya pāripūriyā saṃvattanti. katame aṭṭha?  idha, bhikkhave, bhikkhu satthāraṃ upanissāya viharati aññataraṃ vā  garuṭṭhāniyaṃ sabrahmacāriṃ, yatthassa tibbaṃ hirottappaṃ paccupaṭṭhitaṃ hoti  pemañca gāravo ca. ayaṃ ^a^T4.0153^ea^, bhikkhave, paṭhamo hetu paṭhamo paccayo  ādibrahmacariyikāya paññāya appaṭiladdhāya paṭilābhāya, paṭiladdhāya  bhiyyobhāvāya vepullāya bhāvanāya pāripūriyā saṃvattati.

[03] ``so ^a^P4.0152^ea^ taṃ satthāraṃ upanissāya viharanto  aññataraṃ vā garuṭṭhāniyaṃ sabrahmacāriṃ, yatthassa tibbaṃ hirottappaṃ  paccupaṭṭhitaṃ hoti pemaṃ gāravo ^a^M3.0003^ea^ ca, te kālena kālaṃ upasaṅkamitvā  paripucchati paripañhati -- `idaṃ, bhante, kathaṃ; imassa ko attho'ti?  tassa te āyasmanto avivaṭañceva vivaranti, anuttānīkatañca  uttānī karonti, anekavihitesu ca kaṅkhāṭhāniyesu dhammesu kaṅkhaṃ  paṭivinodenti. ayaṃ, bhikkhave, dutiyo hetu dutiyo paccayo  ādibrahmacariyikāya paññāya appaṭiladdhāya paṭilābhāya, paṭiladdhāya  bhiyyobhāvāya vepullāya bhāvanāya pāripūriyā saṃvattati.

[03] ``so taṃ dhammaṃ sutvā dvayena vūpakāsena sampādeti --  kāyavūpakāsena ca cittavūpakāsena ca. ayaṃ, bhikkhave, tatiyo hetu  tatiyo paccayo ādibrahmacariyikāya paññāya appaṭiladdhāya  paṭilābhāya, paṭiladdhāya bhiyyobhāvāya vepullāya bhāvanāya pāripūriyā  saṃvattati.

[03] ``sīlavā hoti, pātimokkhasaṃvarasaṃvuto viharati  ācāragocarasampanno aṇumattesu vajjesu bhayadassāvī, samādāya  sikkhati sikkhāpadesu. ayaṃ, bhikkhave, catuttho hetu catuttho  paccayo ādibrahmacariyikāya paññāya appaṭiladdhāya paṭilābhāya,  paṭiladdhāya bhiyyobhāvāya vepullāya bhāvanāya pāripūriyā saṃvattati.

[03] ``bahussuto hoti sutadharo sutasannicayo. ye te dhammā  ādikalyāṇā majjhekalyāṇā pariyosānakalyāṇā ^a^V3.0004^ea^ sātthaṃ  sabyañjanaṃ ^a^T3.0154^ea^ {satthā sabyañjanā (ka0 sī0)}  kevalaparipuṇṇaṃ parisuddhaṃ brahmacariyaṃ abhivadanti, tathārūpāssa dhammā  bahussutā honti dhātā {dhatā (sī0 syā0 kaṃ0 pī0)} vacasā paricitā manasānupekkhitā diṭṭhiyā  suppaṭividdhā. ayaṃ, bhikkhave, pañcamo hetu pañcamo paccayo  ādibrahmacariyikāya paññāya appaṭiladdhāya paṭilābhāya, paṭiladdhāya  bhiyyobhāvāya vepullāya bhāvanāya pāripūriyā saṃvattati.

[03] ``āraddhavīriyo ^a^P4.0153^ea^ viharati akusalānaṃ  dhammānaṃ pahānāya, kusalānaṃ dhammānaṃ upasampadāya, thāmavā  daḷhaparakkamo anikkhittadhuro kusalesu dhammesu. ayaṃ, bhikkhave,  chaṭṭho hetu chaṭṭho paccayo ādibrahmacariyikāya paññāya appaṭiladdhāya  paṭilābhāya, paṭiladdhāya bhiyyobhāvāya vepullāya bhāvanāya pāripūriyā  saṃvattati.

[03] ``saṅghagato ^a^M3.0004^ea^ kho pana anānākathiko hoti  atiracchānakathiko. sāmaṃ vā dhammaṃ bhāsati paraṃ vā ajjhesati  ariyaṃ vā tuṇhībhāvaṃ nātimaññati. ayaṃ, bhikkhave, sattamo hetu  sattamo paccayo ādibrahmacariyikāya paññāya appaṭiladdhāya  paṭilābhāya, paṭiladdhāya bhiyyobhāvāya vepullāya bhāvanāya pāripūriyā  saṃvattati.

[03] ``pañcasu kho pana upādānakkhandhesu udayabbayānupassī  viharati -- `iti rūpaṃ, iti rūpassa samudayo, iti rūpassa  atthaṅgamo; iti vedanā, iti vedanāya samudayo, iti vedanāya  atthaṅgamo; iti saññā...pe0...  iti saṅkhārā...pe0...  iti viññāṇaṃ, iti viññāṇassa samudayo,  iti viññāṇassa atthaṅgamo'ti. ayaṃ, bhikkhave, aṭṭhamo hetu aṭṭhamo  paccayo ādibrahmacariyikāya paññāya appaṭiladdhāya paṭilābhāya,  paṭiladdhāya bhiyyobhāvāya vepullāya bhāvanāya pāripūriyā saṃvattati.

[03] ``tamenaṃ ^a^T4.0155^ea^ sabrahmacārī evaṃ sambhāventi -- `ayaṃ kho āyasmā  satthāraṃ upanissāya viharati aññataraṃ vā garuṭṭhāniyaṃ sabrahmacāriṃ,  yatthassa tibbaṃ hirottappaṃ paccupaṭṭhitaṃ hoti pemañca gāravo ca. addhā  ayamāyasmā jānaṃ jānāti passaṃ passatī'ti! ayampi dhammo  piyattāya garuttāya {piyatāya garutāya (syā0)} bhāvanāya sāmaññāya ekībhāvāya saṃvattati.

[03] ```taṃ ^a^V3.0005^ea^ kho panāyamāyasmā satthāraṃ upanissāya viharanto  aññataraṃ vā garuṭṭhāniyaṃ sabrahmacāriṃ, yatthassa tibbaṃ hirottappaṃ  paccupaṭṭhitaṃ hoti pemañca ^a^P4.0154^ea^ gāravo ca, te kālena  kālaṃ upasaṅkamitvā paripucchati paripañhati -- idaṃ, bhante, kathaṃ;  imassa ko atthoti? tassa te āyasmanto avivaṭañceva vivaranti,  anuttānīkatañca uttānī karonti, anekavihitesu ca kaṅkhāṭhāniyesu  dhammesu kaṅkhaṃ paṭivinodenti. addhā ayamāyasmā jānaṃ jānāti  passaṃ passatī'ti! ayampi dhammo piyattāya garuttāya bhāvanāya  sāmaññāya ekībhāvāya saṃvattati.

[03] ```taṃ kho panāyamāyasmā dhammaṃ sutvā dvayena vūpakāsena  sampādeti -- kāyavūpakāsena ca cittavūpakāsena ca. addhā  ayamāyasmā jānaṃ jānāti passaṃ passatī'ti! ayampi dhammo  piyattāya garuttāya bhāvanāya sāmaññāya ekībhāvāya saṃvattati.

[03] ```sīlavā ^a^M3.0005^ea^ kho panāyamāyasmā pātimokkhasaṃvarasaṃvuto  viharati ācāragocarasampanno aṇumattesu vajjesu bhayadassāvī,  samādāya sikkhati sikkhāpadesu. addhā ayamāyasmā jānaṃ jānāti  passaṃ passatī'ti! ayampi dhammo piyattāya garuttāya bhāvanāya  sāmaññāya ekībhāvāya saṃvattati.

[03] ```bahussuto kho panāyamāyasmā ^a^T4.0156^ea^ sutadharo sutasannicayo. ye  te dhammā ādikalyāṇā majjhekalyāṇā pariyosānakalyāṇā sātthaṃ  sabyañjanaṃ kevalaparipuṇṇaṃ parisuddhaṃ brahmacariyaṃ abhivadanti,  tathārūpāssa dhammā bahussutā honti dhātā vacasā paricitā  manasānupekkhitā diṭṭhiyā suppaṭividdhā. addhā ayamāyasmā jānaṃ  jānāti passaṃ passatī'ti! ayampi dhammo piyattāya garuttāya  bhāvanāya sāmaññāya ekībhāvāya saṃvattati.

[03] ```āraddhavīriyo kho panāyamāyasmā viharati akusalānaṃ  dhammānaṃ pahānāya, kusalānaṃ dhammānaṃ upasampadāya, thāmavā  daḷhaparakkamo anikkhittadhuro kusalesu dhammesu. addhā ayamāyasmā  jānaṃ jānāti passaṃ passatī'ti! ayampi dhammo piyattāya garuttāya  bhāvanāya sāmaññāya ekībhāvāya saṃvattati.

[03] ```saṅghagato ^a^P4.0155^ea^ kho panāyamāyasmā  anānākathiko hoti atiracchānakathiko. sāmaṃ vā dhammaṃ ^a^V3.0006^ea^ bhāsati  paraṃ vā ajjhesati ariyaṃ vā tuṇhībhāvaṃ nātimaññati. addhā  ayamāyasmā jānaṃ jānāti passaṃ passatī'ti! ayampi dhammo  piyattāya garuttāya bhāvanāya sāmaññāya ekībhāvāya saṃvattati.

[03] ```pañcasu kho panāyamāyasmā upādānakkhandhesu  udayabbayānupassī viharati -- iti rūpaṃ, iti rūpassa samudayo,  iti rūpassa atthaṅgamo; iti vedanā...pe0...  iti saññā...pe0...  iti saṅkhārā...pe0...  iti viññāṇaṃ, iti viññāṇassa samudayo,  iti viññāṇassa atthaṅgamoti. addhā ayamāyasmā jānaṃ jānāti  passaṃ passatī'ti! ayampi dhammo piyattāya garuttāya bhāvanāya  sāmaññāya ekībhāvāya saṃvattati.

[03] ``ime kho, bhikkhave, aṭṭha hetū aṭṭha paccayā ^a^T4.0157^ea^  ādibrahmacariyikāya paññāya appaṭiladdhāya paṭilābhāya, paṭiladdhāya  bhiyyobhāvāya vepullāya bhāvanāya pāripūriyā saṃvattantī''ti. dutiyaṃ.