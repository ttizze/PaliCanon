[03] 1^b^.^eb^ evaṃ ^a^T4.0151^ea^ ^a^V3.0001^ea^ ^a^P4.0150^ea^ ^a^M3.0001^ea^ me sutaṃ -- ekaṃ  samayaṃ bhagavā sāvatthiyaṃ viharati jetavane anāthapiṇḍikassa ārāme.  tatra kho bhagavā bhikkhū āmantesi -- ``bhikkhavo''ti.  ``bhadante''ti te bhikkhū bhagavato paccassosuṃ. bhagavā etadavoca --

[03] {a0 ni0  11.15} ``mettāya, bhikkhave, cetovimuttiyā āsevitāya bhāvitāya  bahulīkatāya yānīkatāya vatthukatāya ^a^V3.0002^ea^ anuṭṭhitāya paricitāya  susamāraddhāya aṭṭhānisaṃsā pāṭikaṅkhā. katame aṭṭha? sukhaṃ supati,  sukhaṃ paṭibujjhati, na pāpakaṃ supinaṃ passati, manussānaṃ piyo hoti,  amanussānaṃ piyo hoti, devatā rakkhanti, nāssa aggi vā visaṃ  vā satthaṃ vā kamati, uttariṃ appaṭivijjhanto brahmalokūpago hoti.  mettāya, bhikkhave, cetovimuttiyā āsevitāya bhāvitāya bahulīkatāya  yānīkatāya vatthukatāya anuṭṭhitāya paricitāya susamāraddhāya ime  aṭṭhānisaṃsā pāṭikaṅkhā''ti.

[21] ``yo ^a^T4.0152^ea^ ^a^M3.0002^ea^ ca mettaṃ bhāvayati, appamāṇaṃ paṭissato {patissato  (sī0)}.

[22] tanū saṃyojanā honti, passato upadhikkhayaṃ..

[21] ``ekampi ^a^P4.0151^ea^ ce pāṇamaduṭṭhacitto,

[27] mettāyati kusalī tena hoti.

[26] sabbe ca pāṇe manasānukampī,

[22] pahūtamariyo pakaroti puññaṃ..

[21] ``ye sattasaṇḍaṃ pathaviṃ vijetvā,

[27] rājisayo yajamānā anupariyagā.

[26] assamedhaṃ purisamedhaṃ,

[22] sammāpāsaṃ vājapeyyaṃ niraggaḷaṃ..

[21] ``mettassa cittassa subhāvitassa,

[27] kalampi te nānubhavanti soḷasiṃ.

[26] candappabhā tāragaṇāva sabbe,

[22] yathā na agghanti kalampi soḷasiṃ {ayaṃ pādo bahūsu na dissati}..

[21] ``yo na hanti na ghāteti, na jināti na jāpaye.

[22] mettaṃso sabbabhūtānaṃ, veraṃ tassa na kenacī''ti..  paṭhamaṃ.