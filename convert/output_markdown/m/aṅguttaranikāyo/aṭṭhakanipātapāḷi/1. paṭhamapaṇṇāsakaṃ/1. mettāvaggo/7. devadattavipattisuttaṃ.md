[03] 7^b^.^eb^ ekaṃ samayaṃ bhagavā rājagahe viharati gijjhakūṭe  pabbate acirapakkante devadatte. tatra bhagavā devadattaṃ ārabbha bhikkhū  āmantesi -- ``sādhu, bhikkhave, bhikkhu kālena kālaṃ attavipattiṃ  paccavekkhitā hoti. sādhu, bhikkhave, bhikkhu kālena kālaṃ  paravipattiṃ paccavekkhitā ^a^V3.0011^ea^ hoti. sādhu, bhikkhave, bhikkhu kālena  kālaṃ attasampattiṃ paccavekkhitā hoti. sādhu ^a^M3.0010^ea^, bhikkhave, bhikkhu  kālena kālaṃ parasampattiṃ paccavekkhitā hoti. aṭṭhahi, bhikkhave,  asaddhammehi abhibhūto pariyādinnacitto devadatto āpāyiko nerayiko  kappaṭṭho atekiccho''.

[03] {cūḷava0 348} ``katamehi aṭṭhahi? lābhena hi, bhikkhave, abhibhūto  pariyādinnacitto devadatto āpāyiko nerayiko kappaṭṭho atekiccho.  alābhena, bhikkhave...pe0... yasena, bhikkhave... ayasena,  bhikkhave... sakkārena, bhikkhave... asakkārena, bhikkhave...  pāpicchatāya, bhikkhave... pāpamittatāya, bhikkhave, abhibhūto  pariyādinnacitto devadatto āpāyiko nerayiko kappaṭṭho atekiccho.  imehi kho, bhikkhave, aṭṭhahi asaddhammehi abhibhūto pariyādinnacitto  devadatto āpāyiko ^a^T4.0163^ea^ nerayiko kappaṭṭho atekiccho.

[03] ``sādhu, bhikkhave, bhikkhu uppannaṃ lābhaṃ abhibhuyya abhibhuyya  vihareyya, uppannaṃ alābhaṃ...pe0... uppannaṃ yasaṃ... uppannaṃ ayasaṃ...  uppannaṃ sakkāraṃ ^a^P4.0161^ea^... uppannaṃ asakkāraṃ... uppannaṃ  pāpicchataṃ... uppannaṃ pāpamittataṃ abhibhuyya abhibhuyya vihareyya.

[03] ``kiñca {kathañca (ka0)}, bhikkhave, bhikkhu atthavasaṃ paṭicca uppannaṃ lābhaṃ  abhibhuyya abhibhuyya vihareyya, uppannaṃ alābhaṃ...pe0... uppannaṃ yasaṃ...  uppannaṃ ayasaṃ... uppannaṃ sakkāraṃ... uppannaṃ asakkāraṃ... uppannaṃ  pāpicchataṃ... uppannaṃ pāpamittataṃ abhibhuyya abhibhuyya vihareyya?

[03] ``yaṃ hissa, bhikkhave, uppannaṃ lābhaṃ anabhibhuyya {anabhibhūyya anabhibhūyya  (ka0)} viharato  uppajjeyyuṃ āsavā vighātapariḷāhā, uppannaṃ lābhaṃ abhibhuyya {abhibhūyya abhibhūyya  (ka0)} viharato  evaṃsa te āsavā vighātapariḷāhā na honti. yaṃ hissa, bhikkhave,  uppannaṃ alābhaṃ...pe0... uppannaṃ yasaṃ... uppannaṃ ayasaṃ... uppannaṃ  sakkāraṃ... uppannaṃ asakkāraṃ... uppannaṃ pāpicchataṃ... uppannaṃ pāpamittataṃ  anabhibhuyya viharato uppajjeyyuṃ āsavā vighātapariḷāhā, uppannaṃ  pāpamittataṃ abhibhuyya viharato evaṃsa te āsavā vighātapariḷāhā na  honti. idaṃ kho, bhikkhave, bhikkhu atthavasaṃ paṭicca uppannaṃ lābhaṃ  abhibhuyya abhibhuyya vihareyya, uppannaṃ alābhaṃ...pe0... uppannaṃ yasaṃ...  uppannaṃ ayasaṃ ^a^V3.0012^ea^ ... uppannaṃ sakkāraṃ... uppannaṃ asakkāraṃ... uppannaṃ  pāpicchataṃ... uppannaṃ pāpamittataṃ abhibhuyya abhibhuyya vihareyya.

[03] ``tasmātiha ^a^M3.0011^ea^, bhikkhave, evaṃ sikkhitabbaṃ -- `uppannaṃ lābhaṃ  abhibhuyya abhibhuyya viharissāma, uppannaṃ alābhaṃ...pe0... uppannaṃ  yasaṃ... uppannaṃ ayasaṃ... uppannaṃ sakkāraṃ... uppannaṃ asakkāraṃ... uppannaṃ  pāpicchataṃ... uppannaṃ pāpamittataṃ abhibhuyya abhibhuyya viharissāmā'ti.  evañhi vo, bhikkhave, sikkhitabba''nti. sattamaṃ.