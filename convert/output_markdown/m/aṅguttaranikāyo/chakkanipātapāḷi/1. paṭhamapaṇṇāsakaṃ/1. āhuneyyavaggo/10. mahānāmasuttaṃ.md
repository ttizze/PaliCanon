[03] 10^b^.^eb^ ekaṃ samayaṃ bhagavā sakkesu viharati  kapilavatthusmiṃ nigrodhārāme. atha kho mahānāmo sakko yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.  ekamantaṃ nisinno, kho mahānāmo sakko bhagavantaṃ etadavoca --  ``yo so, bhante, ariyasāvako āgataphalo viññātasāsano, so  katamena vihārena bahulaṃ viharatī''ti?

[03] ``yo ^a^M2.0252^ea^ so, mahānāma, ariyasāvako āgataphalo ^a^P3.0285^ea^  viññātasāsano, so iminā vihārena bahulaṃ viharati.  {a0 ni0  11.11} idha, mahānāma, ariyasāvako tathāgataṃ anussarati -- `itipi so  bhagavā arahaṃ sammāsambuddho vijjācaraṇasampanno sugato lokavidū  anuttaro purisadammasārathi satthā devamanussānaṃ buddho bhagavā'ti.  yasmiṃ, mahānāma, samaye ariyasāvako tathāgataṃ anussarati nevassa  tasmiṃ samaye rāgapariyuṭṭhitaṃ cittaṃ hoti, na dosapariyuṭṭhitaṃ cittaṃ  hoti, na mohapariyuṭṭhitaṃ cittaṃ hoti; ujugatamevassa tasmiṃ samaye  cittaṃ hoti tathāgataṃ ārabbha. ujugatacitto kho pana, mahānāma,  ariyasāvako labhati atthavedaṃ, labhati dhammavedaṃ, labhati dhammūpasaṃhitaṃ  pāmojjaṃ. pamuditassa pīti jāyati, pītimanassa kāyo passambhati,  passaddhakāyo sukhaṃ vediyati, sukhino cittaṃ samādhiyati. ayaṃ  vuccati, mahānāma -- `ariyasāvako ^a^V2.0007^ea^ visamagatāya pajāya samappatto  viharati, sabyāpajjāya pajāya ^a^T3.0318^ea^ abyāpajjo viharati, dhammasotaṃ  samāpanno buddhānussatiṃ bhāveti'''.

[03] ``puna caparaṃ, mahānāma, ariyasāvako dhammaṃ anussarati --  `svākkhāto bhagavatā dhammo sandiṭṭhiko akāliko ehipassiko  opaneyyiko paccattaṃ veditabbo viññūhī'ti. yasmiṃ, mahānāma,  samaye ariyasāvako dhammaṃ anussarati nevassa tasmiṃ samaye  rāgapariyuṭṭhitaṃ cittaṃ hoti, na dosapariyuṭṭhitaṃ cittaṃ hoti, na  mohapariyuṭṭhitaṃ cittaṃ hoti ^a^T3.0319^ea^; ujugatamevassa tasmiṃ samaye cittaṃ hoti  dhammaṃ ārabbha. ujugatacitto kho pana, mahānāma, ariyasāvako  labhati atthavedaṃ, labhati dhammavedaṃ, labhati dhammūpasaṃhita pāmojjaṃ.  pamuditassa pīti jāyati, pītimanassa kāyo passambhati,  passaddhakāyo sukhaṃ vediyati, sukhino cittaṃ samādhiyati. ayaṃ  vuccati, mahānāma -- `ariyasāvako visamagatāya pajāya samappatto  viharati, sabyāpajjāya pajāya abyāpajjo viharati ^a^P3.0286^ea^,  dhammasotaṃ samāpanno dhammānussatiṃ bhāveti'''.

[03] ``puna caparaṃ, mahānāma, ariyasāvako saṅghaṃ anussarati --  `suppaṭipanno bhagavato sāvakasaṅgho, ujuppaṭipanno bhagavato  sāvakasaṅgho, ñāyappaṭipanno bhagavato sāvakasaṅgho, sāmīcippaṭipanno  bhagavato sāvakasaṅgho, yadidaṃ cattāri purisayugāni aṭṭha  purisapuggalā esa bhagavato ^a^M2.0253^ea^ sāvakasaṅgho āhuneyyo pāhuneyyo  dakkhiṇeyyo añjalikaraṇīyo anuttaraṃ puññakkhettaṃ lokassā'ti.  yasmiṃ, mahānāma, samaye ariyasāvako saṅghaṃ anussarati nevassa  tasmiṃ samaye rāgapariyuṭṭhitaṃ cittaṃ hoti, na dosapariyuṭṭhitaṃ cittaṃ  hoti, na mohapariyuṭṭhitaṃ cittaṃ hoti; ujugatamevassa tasmiṃ samaye  cittaṃ hoti saṅghaṃ ārabbha. ujugatacitto kho pana, mahānāma,  ariyasāvako labhati atthavedaṃ, labhati dhammavedaṃ, labhati dhammūpasaṃhitaṃ  pāmojjaṃ. pamuditassa pīti jāyati, pītimanassa kāyo passambhati,  passaddhakāyo sukhaṃ vediyati, sukhino cittaṃ samādhiyati. ayaṃ  vuccati, mahānāma -- `ariyasāvako visamagatāya pajāya samappatto  viharati, sabyāpajjāya pajāya abyāpajjo viharati, dhammasotaṃ  samāpanno saṅghānussatiṃ bhāveti'''.

[03] ``puna caparaṃ, mahānāma, ariyasāvako attano sīlāni  anussarati akhaṇḍāni acchiddāni asabalāni akammāsāni  bhujissāni viññuppasatthāni aparāmaṭṭhāni samādhisaṃvattanikāni  ^a^V2.0008^ea^. yasmiṃ, mahānāma, samaye ariyasāvako sīlaṃ anussarati nevassa  tasmiṃ samaye rāgapariyuṭṭhitaṃ cittaṃ hoti, na dosapariyuṭṭhitaṃ cittaṃ  hoti, na mohapariyuṭṭhitaṃ cittaṃ hoti; ujugatamevassa tasmiṃ samaye  cittaṃ hoti sīlaṃ ārabbha. ujugatacitto kho pana, mahānāma,  ariyasāvako labhati atthavedaṃ, labhati dhammavedaṃ, labhati dhammūpasaṃhitaṃ  pāmojjaṃ. pamuditassa pīti jāyati, pītimanassa kāyo passambhati,  passaddhakāyo sukhaṃ vediyati, sukhino cittaṃ samādhiyati. ayaṃ  ^a^P3.0287^ea^ vuccati, mahānāma -- `ariyasāvako  visamagatāya pajāya samappatto viharati, sabyāpajjāya pajāya  abyāpajjo viharati, dhammasotaṃ samāpanno sīlānussatiṃ bhāveti'''.

[03] ``puna caparaṃ, mahānāma, ariyasāvako attano cāgaṃ  anussarati -- `lābhā vata me, suladdhaṃ vata me! yohaṃ  maccheramalapariyuṭṭhitāya pajāya ^a^T3.0320^ea^ vigatamalamaccherena cetasā agāraṃ  ajjhāvasāmi muttacāgo payatapāṇi vossaggarato yācayogo  dānasaṃvibhāgarato'ti. yasmiṃ, mahānāma, samaye ariyasāvako cāgaṃ  anussarati nevassa tasmiṃ samaye rāgapariyuṭṭhitaṃ cittaṃ hoti, na  dosapariyuṭṭhitaṃ cittaṃ hoti ^a^M2.0254^ea^, na mohapariyuṭṭhitaṃ cittaṃ hoti;  ujugatamevassa tasmiṃ samaye cittaṃ hoti cāgaṃ ārabbha. ujugatacitto  kho pana, mahānāma, ariyasāvako labhati atthavedaṃ, labhati dhammavedaṃ,  labhati dhammūpasaṃhitaṃ pāmojjaṃ. pamuditassa pīti jāyati,  pītimanassa kāyo passambhati, passaddhakāyo sukhaṃ vediyati, sukhino  cittaṃ samādhiyati. ayaṃ vuccati, mahānāma -- `ariyasāvako  visamagatāya pajāya samappatto viharati, sabyāpajjāya pajāya  abyāpajjo viharati, dhammasotaṃ samāpanno cāgānussatiṃ bhāveti'''.

[03] ``puna caparaṃ, mahānāma, ariyasāvako devatānussatiṃ bhāveti  -- `santi devā cātumahārājikā {cātummahārājikā (sī0 syā0 kaṃ0 pī0)}, santi   devā tāvatiṃsā, santi  devā yāmā, santi devā tusitā, santi devā nimmānaratino, santi  devā paranimmitavasavattino, santi devā brahmakāyikā, santi devā  tatuttari {tatuttariṃ (sī0 syā0 kaṃ0 pī0), taduttari (ka0) a0 ni0  6.25;   visuddhi0 1.162 passitabbaṃ}. yathārūpāya saddhāya   samannāgatā tā devatā ito cutā tattha  upapannā {tattha uppannā (sī0), tatthūpapannā (syā0 kaṃ0), tatthupapannā (a0 ni0  3.71)},  mayhampi tathārūpā saddhā saṃvijjati. yathārūpena sīlena  samannāgatā tā devatā ito cutā tattha upapannā, mayhampi tathārūpaṃ  sīlaṃ saṃvijjati. yathārūpena sutena samannāgatā ^a^V2.0009^ea^ tā devatā ito  cutā tattha upapannā, mayhampi tathārūpaṃ sutaṃ saṃvijjati. yathārūpena  cāgena samannāgatā tā devatā ito cutā tattha upapannā, mayhampi  tathārūpo ^a^T3.0321^ea^ cāgo saṃvijjati. yathārūpāya paññāya samannāgatā tā  devatā ito cutā tattha upapannā, mayhampi tathārūpā paññā  saṃvijjatī'ti. yasmiṃ ^a^P3.0288^ea^, mahānāma, samaye  ariyasāvako attano ca tāsañca devatānaṃ saddhañca sīlañca sutañca  cāgañca paññañca anussarati nevassa tasmiṃ samaye rāgapariyuṭṭhitaṃ  cittaṃ hoti, na dosapariyuṭṭhitaṃ cittaṃ hoti, na mohapariyuṭṭhitaṃ cittaṃ  hoti; ujugatamevassa tasmiṃ samaye cittaṃ hoti tā devatā ārabbha.  ujugatacitto kho pana, mahānāma, ariyasāvako labhati atthavedaṃ,  labhati dhammavedaṃ, labhati dhammūpasaṃhitaṃ pāmojjaṃ. pamuditassa pīti  jāyati, pītimanassa kāyo passambhati, passaddhakāyo sukhaṃ vediyati,  sukhino cittaṃ samādhiyati. ayaṃ vuccati, mahānāma --  `ariyasāvako visamagatāya pajāya samappatto viharati ^a^M2.0255^ea^,   sabyāpajjāya {sabyāpajjhāya... abyāpajjho (ka0)}  pajāya abyāpajjo {sabyāpajjhāya... abyāpajjho (ka0)} viharati, dhammasotaṃ samāpanno devatānussatiṃ  bhāveti'''.

[03] ``yo so, mahānāma, ariyasāvako āgataphalo  viññātasāsano, so iminā vihārena bahulaṃ viharatī''ti. dasamaṃ.

[06] āhuneyyavaggo paṭhamo.

[01] tassuddānaṃ --

[21] dve āhuneyyā indriya, balāni tayo ājānīyā.

[22] anuttariya anussatī, mahānāmena te dasāti..