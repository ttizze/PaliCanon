[03] 43^b^.^eb^

[21] ``suvaṇṇacchadanaṃ ^a^P0.0006^ea^ nāvaṃ, nāri āruyha  tiṭṭhasi.

[22] ogāhasi pokkharaṇiṃ, padmaṃ {padumaṃ (sī0 syā0)} chindasi pāṇinā..

[03] 44^b^.^eb^

[21] ``kena tetādiso vaṇṇo, kena te idha mijjhati.

[22] uppajjanti ca te bhogā, ye keci manaso piyā..

[03] 45^b^.^eb^

[21] ``pucchāmi taṃ devi mahānubhāve, manussabhūtā  kimakāsi puññaṃ.

[22] kenāsi ^a^T0.0008^ea^ evaṃ jalitānubhāvā, vaṇṇo ca te sabbadisā  pabhāsatī''ti..

[03] 46^b^.^eb^

[21] sā devatā attamanā, moggallānena pucchitā.

[22] pañhaṃ puṭṭhā viyākāsi, yassa kammassidaṃ phalaṃ..

[03] 47^b^.^eb^

[21] ``ahaṃ ^a^M0.0007^ea^ manussesu manussabhūtā, purimāya jātiyā  manussaloke.

[22] disvāna bhikkhū tasite kilante, uṭṭhāya pātuṃ udakaṃ  adāsiṃ..

[03] 48^b^.^eb^

[21] ``yo ^a^V0.0006^ea^ ve kilantāna pipāsitānaṃ, uṭṭhāya pātuṃ udakaṃ  dadāti.

[22] sītodakā {sītodikā (sī0)} tassa bhavanti najjo, pahūtamalyā  bahupuṇḍarīkā..

[03] 49^b^.^eb^

[21] ``taṃ āpagā {tamāpagā (sī0 ka0)} anupariyanti sabbadā, sītodakā  vālukasanthatā nadī.

[22] ambā ca sālā tilakā ca jambuyo, uddālakā  pāṭaliyo ca phullā..

[03] 50^b^.^eb^

[21] ``taṃ bhūmibhāgehi upetarūpaṃ, vimānaseṭṭhaṃ bhusasobhamānaṃ.

[22] tassīdha {tasseva (syā0)} kammassa ayaṃ vipāko, etādisaṃ   puññakatā {katapuññā (sī0)} labhanti..

[03] 51^b^.^eb^

[21] ``tena ^a^T0.0009^ea^ metādiso vaṇṇo, tena me idha mijjhati.

[22] uppajjanti ca me bhogā, ye keci manaso piyā..

[03] 52^b^.^eb^

[21] ``akkhāmi te bhikkhu mahānubhāva, manussabhūtā  yamakāsi puññaṃ.

[22] tenamhi evaṃ jalitānubhāvā, vaṇṇo ca me sabbadisā  pabhāsatī''ti..

[06] paṭhamanāvāvimānaṃ chaṭṭhaṃ.