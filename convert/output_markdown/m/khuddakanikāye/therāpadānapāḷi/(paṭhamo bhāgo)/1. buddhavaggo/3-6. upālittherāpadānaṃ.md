[03] 441^b^.^eb^

[21] ``nagare haṃsavatiyā, sujāto nāma brāhmaṇo.

[22] asītikoṭinicayo, pahūtadhanadhaññavā..

[03] 442^b^.^eb^

[21] ``ajjhāyako mantadharo, tiṇṇaṃ vedāna pāragū.

[22] lakkhaṇe itihāse ca, sadhamme pāramiṃ gato..

[03] 443^b^.^eb^

[21] ``paribbājā ^a^T1.0054^ea^ ekasikhā {ekabhikkhā (ka0)}, gotamā

[03] buddhasāvakā {sabbatthapi evameva dissati}.

[22] carakā tāpasā ceva, caranti mahiyā tadā..

[03] 444^b^.^eb^

[21] ``tepi maṃ parivārenti, brāhmaṇo vissuto iti.

[22] bahujjano maṃ pūjeti, nāhaṃ pūjemi kiñcanaṃ..

[03] 445^b^.^eb^

[21] ``pūjārahaṃ ^a^M1.0041^ea^ na passāmi, mānatthaddho ahaṃ tadā.

[22] buddhoti vacanaṃ natthi, tāva nuppajjate jino..

[03] 446^b^.^eb^

[21] ``accayena ^a^V1.0035^ea^ ahorattaṃ, padumuttaranāmako {nāyako (sī0  syā0)}.

[22] sabbaṃ tamaṃ vinodetvā, loke uppajji cakkhumā..

[03] 447^b^.^eb^

[21] ``vitthārike bāhujaññe, puthubhūte ca sāsane.

[22] upāgami tadā buddho, nagaraṃ haṃsasavhayaṃ..

[03] 448^b^.^eb^

[21] ``pitu atthāya ^a^P1.0038^ea^ so buddho, dhammaṃ  desesi cakkhumā.

[22] tena kālena parisā, samantā yojanaṃ tadā..

[03] 449^b^.^eb^

[21] ``sammato manujānaṃ so, sunando nāma tāpaso.

[22] yāvatā buddhaparisā, pupphehacchādayī tadā..

[03] 450^b^.^eb^

[21] ``catusaccaṃ pakāsente, seṭṭhe ca {heṭṭhā ca (ka0)} pupphamaṇḍape.

[22] koṭisatasahassānaṃ, dhammābhisamayo ahu..

[03] 451^b^.^eb^

[21] ``sattarattindivaṃ buddho, vassetvā dhammavuṭṭhiyo.

[22] aṭṭhame divase patte, sunandaṃ kittayī jino..

[03] 452^b^.^eb^

[21] ``devaloke manusse vā, saṃsaranto ayaṃ bhave.

[22] sabbesaṃ pavaro hutvā, bhavesu saṃsarissati..

[03] 453^b^.^eb^

[21] ``kappasatasahassamhi ^a^T1.0055^ea^, okkākakulasambhavo.

[22] gotamo nāma gottena, satthā loke bhavissati..

[03] 454^b^.^eb^

[21] ``tassa dhammesu dāyādo, oraso dhammanimmito.

[22] mantāṇiputto puṇṇoti, hessati satthu sāvako..

[03] 455^b^.^eb^

[21] ``evaṃ kittayi sambuddho, sunandaṃ tāpasaṃ tadā.

[22] hāsayanto janaṃ sabbaṃ, dassayanto sakaṃ balaṃ..

[03] 456^b^.^eb^

[21] ``katañjalī namassanti, sunandaṃ tāpasaṃ janā.

[22] buddhe kāraṃ karitvāna, sodhesi gatimattano..

[03] 457^b^.^eb^

[21] ``tattha me ahu saṅkappo, sutvāna munino vacaṃ.

[22] ahampi kāraṃ kassāmi, yathā passāmi gotamaṃ..

[03] 458^b^.^eb^

[21] ``evāhaṃ ^a^M1.0042^ea^ cintayitvāna, kiriyaṃ cintayiṃ mama.

[22] kyāhaṃ kammaṃ ācarāmi, puññakkhette anuttare..

[03] 459^b^.^eb^

[21] ``ayañca pāṭhiko bhikkhu, sabbapāṭhissa sāsane.

[22] vinaye agganikkhitto, taṃ ṭhānaṃ patthaye ahaṃ..

[03] 460^b^.^eb^

[21] ``idaṃ ^a^V1.0036^ea^ me amitaṃ bhogaṃ, akkhobhaṃ sāgarūpamaṃ.

[22] tena bhogena buddhassa, ārāmaṃ māpaye ahaṃ..

[03] 461^b^.^eb^

[21] ``sobhanaṃ nāma ārāmaṃ, nagarassa puratthato.

[22] kiṇitvā {kītvā (sī0), kitvā (ka0)} satasahassena, saṅghārāmaṃ amāpayiṃ..

[03] 462^b^.^eb^

[21] ``kūṭāgāre ^a^P1.0039^ea^ ca pāsāde, maṇḍape  hammiye guhā.

[22] caṅkame sukate katvā, saṅghārāmaṃ amāpayiṃ..

[03] 463^b^.^eb^

[21] ``jantāgharaṃ ^a^T1.0056^ea^ aggisālaṃ, atho udakamāḷakaṃ.

[22] nhānagharaṃ māpayitvā, bhikkhusaṅghassadāsahaṃ..

[03] 464^b^.^eb^

[21] ``āsandiyo pīṭhake ca, paribhoge ca bhājane.

[22] ārāmikañca bhesajjaṃ, sabbametaṃ adāsahaṃ..

[03] 465^b^.^eb^

[21] ``ārakkhaṃ paṭṭhapetvāna, pākāraṃ kārayiṃ daḷhaṃ.

[22] mā naṃ koci viheṭhesi, santacittāna tādinaṃ..

[03] 466^b^.^eb^

[21] ``satasahassenāvāsaṃ {āvāsaṃ satasahassena (sī0),   āvāse satasahasse (syā0)}, saṅghārāme amāpayiṃ.

[22] vepullaṃ taṃ māpayitvā {vepullataṃ pāpayitvā (sī0)}, sambuddhaṃ upanāmayiṃ..

[03] 467^b^.^eb^

[21] ``niṭṭhāpito mayārāmo, sampaṭiccha tuvaṃ muni.

[22] niyyādessāmi taṃ vīra {te vīra (sī0), taṃ dhīra (syā0)}, adhivāsehi cakkhuma..

[03] 468^b^.^eb^

[21] ``padumuttaro lokavidū, āhutīnaṃ paṭiggaho.

[22] mama saṅkappamaññāya, adhivāsesi nāyako..

[03] 469^b^.^eb^

[21] ``adhivāsanamaññāya, sabbaññussa mahesino.

[22] bhojanaṃ paṭiyādetvā, kālamārocayiṃ ahaṃ..

[03] 470^b^.^eb^

[21] ``ārocitamhi kālamhi, padumuttaranāyako.

[22] khīṇāsavasahassehi, ārāmaṃ me upāgami..

[03] 471^b^.^eb^

[21] ``nisinnaṃ ^a^M1.0043^ea^ kālamaññāya, annapānena tappayiṃ.

[22] bhuttāviṃ kālamaññāya, idaṃ vacanamabraviṃ..

[03] 472^b^.^eb^

[21] ``kīto satasahassena, tattakeneva kārito.

[22] sobhano nāma ārāmo, sampaṭiccha tuvaṃ muni..

[03] 473^b^.^eb^

[21] ``iminārāmadānena ^a^T1.0057^ea^, cetanāpaṇidhīhi ca.

[22] bhave nibbattamānohaṃ, labhāmi mama patthitaṃ..

[03] 474^b^.^eb^

[21] ``paṭiggahetvā ^a^V1.0037^ea^ sambuddho, saṅghārāmaṃ sumāpitaṃ.

[22] bhikkhusaṅghe nisīditvā, idaṃ vacanamabravi..

[03] 475^b^.^eb^

[21] ``yo so buddhassa pādāsi, saṅghārāmaṃ sumāpitaṃ.

[22] tamahaṃ kittayissāmi, suṇātha mama bhāsato..

[03] 476^b^.^eb^

[21] ``hatthī ^a^P1.0040^ea^ assā rathā pattī, senā ca  caturaṅginī.

[22] parivāressantimaṃ niccaṃ, saṅghārāmassidaṃ phalaṃ..

[03] 477^b^.^eb^

[21] ``saṭṭhi tūrasahassāni {turiyasahassāni (sī0 syā0)}, bheriyo samalaṅkatā.

[22] parivāressantimaṃ niccaṃ, saṅghārāmassidaṃ phalaṃ..

[03] 478^b^.^eb^

[21] ``chaḷasītisahassāni, nāriyo samalaṅkatā.

[22] vicittavatthābharaṇā, āmuttamaṇikuṇḍalā..

[03] 479^b^.^eb^

[21] ``aḷārapamhā hasulā, susaññā tanumajjhimā.

[22] parivāressantimaṃ niccaṃ, saṅghārāmassidaṃ phalaṃ..

[03] 480^b^.^eb^

[21] ``tiṃsakappasahassāni, devaloke ramissati.

[22] sahassakkhattuṃ devindo, devarajjaṃ karissati..

[03] 481^b^.^eb^

[21] ``devarājena pattabbaṃ, sabbaṃ paṭilabhissati.

[22] anūnabhogo hutvāna, devarajjaṃ karissati..

[03] 482^b^.^eb^

[21] ``sahassakkhattuṃ cakkavattī, rājā raṭṭhe bhavissati.

[22] pathabyā rajjaṃ vipulaṃ, gaṇanāto asaṅkhiyaṃ..

[03] 483^b^.^eb^

[21] ``kappasatasahassamhi ^a^T1.0058^ea^, okkākakulasambhavo.

[22] gotamo nāma gottena, satthā loke bhavissati..

[03] 484^b^.^eb^

[21] ``tassa ^a^M1.0044^ea^ dhammesu dāyādo, oraso dhammanimmito.

[22] upāli nāma nāmena, hessati satthu sāvako..

[03] 485^b^.^eb^

[21] ``vinaye pāramiṃ patvā, ṭhānāṭhāne ca kovido.

[22] jinasāsanaṃ dhārento, viharissatināsavo..

[03] 486^b^.^eb^

[21] ``sabbametaṃ abhiññāya, gotamo sakyapuṅgavo.

[22] bhikkhusaṅghe nisīditvā, etadagge ṭhapessati..

[03] 487^b^.^eb^

[21] ``aparimeyyupādāya, patthemi tava sāsanaṃ.

[22] so me attho anuppatto, sabbasaṃyojanakkhayo..

[03] 488^b^.^eb^

[21] ``yathā ^a^V1.0038^ea^ sūlāvuto poso, rājadaṇḍena tajjito.

[22] sūle sātaṃ avindanto, parimuttiṃva icchati..

[03] 489^b^.^eb^

[21] ``tathevāhaṃ ^a^T1.0059^ea^ mahāvīra, bhavadaṇḍena tajjito.

[22] kammasūlāvuto santo, pipāsāvedanaṭṭito..

[03] 490^b^.^eb^

[21] ``bhave sātaṃ na vindāmi, ḍayhanto tīhi aggibhi.

[22] parimuttiṃ gavesāmi, yathāpi rājadaṇḍito..

[03] 491^b^.^eb^

[21] ``yathā ^a^P1.0041^ea^ visādo puriso, visena  paripīḷito.

[22] agadaṃ so gaveseyya, visaghātāyupālanaṃ {visaghātāyupāyanaṃ (syā0 ka0)}..

[03] 492^b^.^eb^

[21] ``gavesamāno passeyya, agadaṃ visaghātakaṃ.

[22] taṃ pivitvā sukhī assa, visamhā parimuttiyā..

[03] 493^b^.^eb^

[21] ``tathevāhaṃ mahāvīra, yathā visahato naro.

[22] sampīḷito avijjāya, saddhammāgadamesahaṃ..

[03] 494^b^.^eb^

[21] ``dhammāgadaṃ gavesanto, addakkhiṃ sakyasāsanaṃ.

[22] aggaṃ sabbosadhānaṃ taṃ, sabbasallavinodanaṃ..

[03] 495^b^.^eb^

[21] ``dhammosadhaṃ pivitvāna, visaṃ sabbaṃ samūhaniṃ.

[22] ajarāmaraṃ sītibhāvaṃ, nibbānaṃ phassayiṃ ahaṃ..

[03] 496^b^.^eb^

[21] ``yathā bhūtaṭṭito poso, bhūtaggāhena pīḷito.

[22] bhūtavejjaṃ gaveseyya, bhūtasmā parimuttiyā..

[03] 497^b^.^eb^

[21] ``gavesamāno ^a^M1.0045^ea^ passeyya, bhūtavijjāsu kovidaṃ.

[22] tassa so vihane bhūtaṃ, samūlañca vināsaye..

[03] 498^b^.^eb^

[21] ``tathevāhaṃ ^a^T1.0060^ea^ mahāvīra, tamaggāhena pīḷito.

[22] ñāṇālokaṃ gavesāmi, tamato parimuttiyā..

[03] 499^b^.^eb^

[21] ``athaddasaṃ sakyamuniṃ, kilesatamasodhanaṃ.

[22] so me tamaṃ vinodesi, bhūtavejjova bhūtakaṃ..

[03] 500^b^.^eb^

[21] ``saṃsārasotaṃ sañchindiṃ, taṇhāsotaṃ nivārayiṃ.

[22] bhavaṃ ugghāṭayiṃ sabbaṃ, bhūtavejjova mūlato..

[03] 501^b^.^eb^

[21] ``garuḷo yathā opatati, pannagaṃ bhakkhamattano.

[22] samantā yojanasataṃ, vikkhobheti mahāsaraṃ..

[03] 502^b^.^eb^

[21] ``pannagaṃ ^a^V1.0039^ea^ so gahetvāna, adhosīsaṃ viheṭhayaṃ.

[22] ādāya so pakkamati, yenakāmaṃ vihaṅgamo..

[03] 503^b^.^eb^

[21] ``tathevāhaṃ mahāvīra, yathāpi garuḷo balī.

[22] asaṅkhataṃ gavesanto, dose vikkhālayiṃ ahaṃ..

[03] 504^b^.^eb^

[21] ``diṭṭho ahaṃ dhammavaraṃ, santipadamanuttaraṃ.

[22] ādāya viharāmetaṃ, garuḷo pannagaṃ yathā..

[03] 505^b^.^eb^

[21] ``āsāvatī nāma latā, jātā cittalatāvane.

[22] tassā vassasahassena, ekaṃ nibbattate phalaṃ..

[03] 506^b^.^eb^

[21] ``taṃ ^a^P1.0042^ea^ devā payirupāsanti,  tāvadūraphale sati.

[22] devānaṃ sā piyā evaṃ, āsāvatī latuttamā..

[03] 507^b^.^eb^

[21] ``satasahassupādāya, tāhaṃ paricare muni.

[22] sāyaṃ pātaṃ namassāmi, devā āsāvatiṃ yathā..

[03] 508^b^.^eb^

[21] ``avañjhā pāricariyā, amoghā ca namassanā.

[22] dūrāgatampi maṃ santaṃ, khaṇoyaṃ na virādhayi..

[03] 509^b^.^eb^

[21] ``paṭisandhiṃ na passāmi, vicinanto bhave ahaṃ.

[22] nirūpadhi vippamutto {vippayutto (ka0)}, upasanto carāmahaṃ..

[03] 510^b^.^eb^

[21] ``yathāpi ^a^M1.0046^ea^ padumaṃ nāma, sūriyaraṃsena pupphati.

[22] tathevāhaṃ mahāvīra, buddharaṃsena pupphito..

[03] 511^b^.^eb^

[21] ``yathā balākayonimhi, na vijjati pumo {pumā (sī0 syā0)} sadā.

[22] meghesu gajjamānesu, gabbhaṃ gaṇhanti tā sadā..

[03] 512^b^.^eb^

[21] ``cirampi gabbhaṃ dhārenti, yāva megho na gajjati.

[22] bhārato parimuccanti, yadā megho pavassati..

[03] 513^b^.^eb^

[21] ``padumuttarabuddhassa ^a^T1.0061^ea^, dhammameghena gajjato.

[22] saddena dhammameghassa, dhammagabbhaṃ agaṇhahaṃ..

[03] 514^b^.^eb^

[21] satasahassupādāya, puññagabbhaṃ dharemahaṃ.

[22] nappamuccāmi bhārato, dhammamegho na gajjati..

[03] 515^b^.^eb^

[21] ``yadā tuvaṃ sakyamuni, ramme kapilavatthave.

[22] gajjasi dhammameghena, bhārato parimuccahaṃ..

[03] 516^b^.^eb^

[21] ``suññataṃ ^a^V1.0040^ea^ animittañca, tathāppaṇihitampi ca.

[22] caturo ca phale sabbe, dhammevaṃ vijanayiṃ {vijaṭayiṃ (ka0) balākānaṃ  vijāyanūpamāya saṃsandetvā attho veditabbo} ahaṃ..

[06] dutiyabhāṇavāraṃ.

[03] 517^b^.^eb^

[21] ``aparimeyyupādāya, patthemi tava sāsanaṃ.

[22] so me attho anuppatto, santipadamanuttaraṃ..

[03] 518^b^.^eb^

[21] ``vinaye ^a^P1.0043^ea^ pāramiṃ patto, yathāpi  pāṭhiko isi.

[22] na me samasamo atthi, dhāremi sāsanaṃ ahaṃ..

[03] 519^b^.^eb^

[21] ``vinaye khandhake cāpi, tikacchede ca pañcake {pañcame (sī0)}.

[22] ettha me vimati natthi, akkhare byañjanepi vā..

[03] 520^b^.^eb^

[21] ``niggahe paṭikamme ca, ṭhānāṭhāne ca kovido.

[22] osāraṇe vuṭṭhāpane, sabbattha pāramiṃ gato..

[03] 521^b^.^eb^

[21] ``vinaye khandhake vāpi, nikkhipitvā padaṃ ahaṃ.

[22] ubhato viniveṭhetvā, rasato osareyyahaṃ..

[03] 522^b^.^eb^

[21] ``niruttiyā ^a^T1.0062^ea^ ^a^M1.0047^ea^ sukusalo, atthānatthe ca kovido.

[22] anaññātaṃ mayā natthi, ekaggo satthu sāsane..

[03] 523^b^.^eb^

[21] ``rūpadakkho {rūparakkho (?) milindapañho dhammanagarādhikāre   passitabbaṃ} ahaṃ ajja, sakyaputtassa sāsane.

[22] kaṅkhaṃ sabbaṃ vinodemi, chindāmi sabbasaṃsayaṃ..

[03] 524^b^.^eb^

[21] ``padaṃ anupadañcāpi, akkharañcāpi byañjanaṃ.

[22] nidāne pariyosāne, sabbattha kovido ahaṃ..

[03] 525^b^.^eb^

[21] ``yathāpi rājā balavā, niggaṇhitvā parantape.

[22] vijinitvāna saṅgāmaṃ, nagaraṃ tattha māpaye..

[03] 526^b^.^eb^

[21] ``pākāraṃ parikhañcāpi, esikaṃ dvārakoṭṭhakaṃ.

[22] aṭṭālake ca vividhe, kāraye nagare bahū..

[03] 527^b^.^eb^

[21] ``siṅghāṭakaṃ caccarañca, suvibhattantarāpaṇaṃ.

[22] kārayeyya sabhaṃ tattha, atthānatthavinicchayaṃ..

[03] 528^b^.^eb^

[21] ``nigghātatthaṃ amittānaṃ, chiddāchiddañca jānituṃ.

[22] balakāyassa rakkhāya, senāpaccaṃ ṭhapeti {thapesi (ka0)} so..

[03] 529^b^.^eb^

[21] ``ārakkhatthāya ^a^V1.0041^ea^ bhaṇḍassa, nidhānakusalaṃ naraṃ.

[22] mā me bhaṇḍaṃ vinassīti, bhaṇḍarakkhaṃ ṭhapeti so..

[03] 530^b^.^eb^

[21] ``mamatto {māmako (sī0), samaggo (syā0)}

[03] hoti yo rañño, vuddhiṃ yassa ca icchati.

[22] tassādhikaraṇaṃ deti, mittassa paṭipajjituṃ..

[03] 531^b^.^eb^

[21] ``uppātesu nimittesu, lakkhaṇesu ca kovidaṃ.

[22] ajjhāyakaṃ mantadharaṃ, porohicce ṭhapeti so..

[03] 532^b^.^eb^

[21] ``etehaṅgehi ^a^T1.0063^ea^ ^a^P1.0044^ea^ sampanno, khattiyoti  pavuccati.

[22] sadā rakkhanti rājānaṃ, cakkavākova dukkhitaṃ..

[03] 533^b^.^eb^

[21] ``tatheva tvaṃ mahāvīra, hatāmittova khattiyo.

[22] sadevakassa lokassa, dhammarājāti vuccati..

[03] 534^b^.^eb^

[21] ``titthiye nihanitvāna {nīharitvāna (syā0 ka0)}, mārañcāpi sasenakaṃ.

[22] tamandhakāraṃ vidhamitvā, dhammanagaraṃ amāpayi..

[03] 535^b^.^eb^

[21] ``sīlaṃ ^a^M1.0048^ea^ pākārakaṃ tattha, ñāṇaṃ te dvārakoṭṭhakaṃ.

[22] saddhā te esikā vīra, dvārapālo ca saṃvaro..

[03] 536^b^.^eb^

[21] ``satipaṭṭhānamaṭṭālaṃ, paññā te caccaraṃ mune.

[22] iddhipādañca siṅghāṭaṃ, dhammavīthi sumāpitā..

[03] 537^b^.^eb^

[21] ``suttantaṃ abhidhammañca, vinayañcāpi kevalaṃ.

[22] navaṅgaṃ buddhavacanaṃ, esā dhammasabhā tava..

[03] 538^b^.^eb^

[21] ``suññataṃ animittañca, vihārañcappaṇīhitaṃ.

[22] āneñjañca nirodho ca, esā dhammakuṭī tava..

[03] 539^b^.^eb^

[21] ``paññāya aggo nikkhitto {agganikkhitto (sī0)}, paṭibhāne ca kovido.

[22] sāriputtoti nāmena, dhammasenāpatī tava..

[03] 540^b^.^eb^

[21] ``cutūpapātakusalo, iddhiyā pāramiṃ gato.

[22] kolito nāma nāmena, porohicco tavaṃ mune..

[03] 541^b^.^eb^

[21] ``porāṇakavaṃsadharo, uggatejo durāsado.

[22] dhutavādīguṇenaggo, akkhadasso tavaṃ mune..

[03] 542^b^.^eb^

[21] ``bahussuto ^a^T1.0064^ea^ dhammadharo, sabbapāṭhī ca sāsane.

[22] ānando nāma nāmena, dhammārakkho {dhammarakkho (syā0)} tavaṃ mune..

[03] 543^b^.^eb^

[21] ``ete ^a^V1.0042^ea^ sabbe atikkamma, pamesi bhagavā mamaṃ.

[22] vinicchayaṃ me pādāsi, vinaye viññudesitaṃ..

[03] 544^b^.^eb^

[21] ``yo koci vinaye pañhaṃ, pucchati buddhasāvako.

[22] tattha me cintanā natthi, taññevatthaṃ kathemahaṃ..

[03] 545^b^.^eb^

[21] ``yāvatā buddhakhettamhi, ṭhapetvā taṃ mahāmuni.

[22] vinaye mādiso natthi, kuto bhiyyo bhavissati..

[03] 546^b^.^eb^

[21] ``bhikkhusaṅghe ^a^P1.0045^ea^ nisīditvā, evaṃ  gajjati gotamo.

[22] upālissa samo natthi, vinaye khandhakesu ca..

[03] 547^b^.^eb^

[21] ``yāvatā buddhabhaṇitaṃ, navaṅgaṃ satthusāsanaṃ.

[22] vinayogadhaṃ taṃ {vinayogadhitaṃ (sī0 aṭṭha0), vinaye kathitaṃ (syā0)} sabbaṃ,

[03] vinayamūlapassino {vinayaṃ mūlanti passato (sī0)}..

[03] 548^b^.^eb^

[21] ``mama ^a^M1.0049^ea^ kammaṃ saritvāna, gotamo sakyapuṅgavo.

[22] bhikkhusaṅghe nisīditvā, etadagge ṭhapesi maṃ..

[03] 549^b^.^eb^

[21] ``satasahassupādāya, imaṃ ṭhānaṃ apatthayiṃ.

[22] so me attho anuppatto, vinaye pāramiṃ gato..

[03] 550^b^.^eb^

[21] ``sakyānaṃ nandijanano, kappako āsahaṃ pure.

[22] vijahitvāna taṃ jātiṃ, putto jāto mahesino..

[03] 551^b^.^eb^

[21] ``ito dutiyake kappe, añjaso nāma khattiyo.

[22] anantatejo amitayaso, bhūmipālo mahaddhano..

[03] 552^b^.^eb^

[21] ``tassa ^a^T1.0065^ea^ rañño ahaṃ putto, candano nāma khattiyo.

[22] jātimadenupatthaddho, yasabhogamadena ca..

[03] 553^b^.^eb^

[21] ``nāgasatasahassāni, sabbālaṅkārabhūsitā.

[22] tidhāpabhinnā mātaṅgā, parivārenti maṃ sadā..

[03] 554^b^.^eb^

[21] ``sabalehi paretohaṃ, uyyānaṃ gantukāmako.

[22] āruyha sirikaṃ nāgaṃ, nagarā nikkhamiṃ tadā..

[03] 555^b^.^eb^

[21] ``caraṇena ca sampanno, guttadvāro susaṃvuto.

[22] devalo nāma sambuddho, āgacchi purato mama..

[03] 556^b^.^eb^

[21] ``pesetvā sirikaṃ nāgaṃ, buddhaṃ āsādayiṃ tadā.

[22] tato sañjātakopo so {jātakopova (syā0)}, nāgo nuddharate padaṃ..

[03] 557^b^.^eb^

[21] ``nāgaṃ ^a^V1.0043^ea^ ruṇṇamanaṃ {ruṭṭhamanaṃ (pī0 aṭṭha0),   duṭṭhamanaṃ (sī0 aṭṭha0), ruddhapadaṃ (?)} disvā, buddhe kodhaṃ akāsahaṃ.

[22] vihesayitvā sambuddhaṃ, uyyānaṃ agamāsahaṃ..

[03] 558^b^.^eb^

[21] ``sātaṃ tattha na vindāmi, siro pajjalito yathā.

[22] pariḷāhena ḍayhāmi, macchova baḷisādako..

[03] 559^b^.^eb^

[21] ``sasāgarantā ^a^P1.0046^ea^ pathavī, ādittā viya  hoti me.

[22] pitu santikupāgamma, idaṃ vacanamabraviṃ..

[03] 560^b^.^eb^

[21] ``āsīvisaṃva kupitaṃ, aggikkhandhaṃva āgataṃ.

[22] mattaṃva kuñjaraṃ dantiṃ, yaṃ sayambhumasādayiṃ..

[03] 561^b^.^eb^

[21] ``āsādito ^a^M1.0050^ea^ mayā buddho, ghoro uggatapo jino.

[22] purā sabbe vinassāma, khamāpessāma taṃ muniṃ..

[03] 562^b^.^eb^

[21] ``no ^a^T1.0066^ea^ ce taṃ nijjhāpessāma, attadantaṃ samāhitaṃ.

[22] orena sattadivasā, raṭṭhaṃ me vidhamissati..

[03] 563^b^.^eb^

[21] ``sumekhalo kosiyo ca, siggavo cāpi sattako {sattuko   (sī0)}.

[22] āsādayitvā isayo, duggatā te saraṭṭhakā..

[03] 564^b^.^eb^

[21] ``yadā kuppanti isayo, saññatā brahmacārino.

[22] sadevakaṃ vināsenti, sasāgaraṃ sapabbataṃ..

[03] 565^b^.^eb^

[21] ``tiyojanasahassamhi, purise sannipātayiṃ.

[22] accayaṃ desanatthāya, sayambhuṃ upasaṅkamiṃ..

[03] 566^b^.^eb^

[21] ``allavatthā allasirā, sabbeva pañjalīkatā.

[22] buddhassa pāde nipatitvā, idaṃ vacanamabravuṃ {mabraviṃ (ka0)}..

[03] 567^b^.^eb^

[21] ``khamassu tvaṃ mahāvīra, abhiyācati taṃ jano.

[22] pariḷāhaṃ vinodehi, mā no raṭṭhaṃ vināsaya..

[03] 568^b^.^eb^

[21] ``sadevamānusā sabbe, sadānavā sarakkhasā.

[22] ayomayena kuṭena, siraṃ bhindeyyu me sadā..

[03] 569^b^.^eb^

[21] ``dake {udake (sī0 syā0)} aggi na saṇṭhāti, bījaṃ sele na rūhati.

[22] agade kimi na saṇṭhāti, kopo buddhe na jāyati..

[03] 570^b^.^eb^

[21] ``yathā ca bhūmi acalā, appameyyo ca sāgaro.

[22] anantako ca ākāso, evaṃ buddhā akhobhiyā..

[03] 571^b^.^eb^

[21] ``sadā ^a^V1.0044^ea^ khantā mahāvīrā, khamitā ca tapassino.

[22] khantānaṃ khamitānañca, gamanaṃ taṃ {vo (syā0)} na vijjati..

[03] 572^b^.^eb^

[21] ``idaṃ ^a^T1.0067^ea^ vatvāna sambuddho, pariḷāhaṃ vinodayaṃ.

[22] mahājanassa purato, nabhaṃ abbhuggami tadā..

[03] 573^b^.^eb^

[21] ``tena ^a^P1.0047^ea^ kammenahaṃ vīra, hīnattaṃ  ajjhupāgato.

[22] samatikkamma taṃ jātiṃ, pāvisiṃ abhayaṃ puraṃ..

[03] 574^b^.^eb^

[21] ``tadāpi ^a^M1.0051^ea^ maṃ mahāvīra, ḍayhamānaṃ susaṇṭhitaṃ.

[22] pariḷāhaṃ vinodesi, sayambhuñca khamāpayiṃ..

[03] 575^b^.^eb^

[21] ``ajjāpi maṃ mahāvīra, ḍayhamānaṃ tihaggibhi.

[22] nibbāpesi tayo aggī, sītibhāvañca pāpayiṃ {pāpayī (sī0)}..

[03] 576^b^.^eb^

[21] yesaṃ sotāvadhānatthi, suṇātha mama bhāsato.

[22] atthaṃ tumhaṃ pavakkhāmi, yathā diṭṭhaṃ padaṃ mama..

[03] 577^b^.^eb^

[21] ``sayambhuṃ taṃ vimānetvā, santacittaṃ samāhitaṃ.

[22] tena kammenahaṃ ajja, jātomhi nīcayoniyaṃ..

[03] 578^b^.^eb^

[21] ``mā vo khaṇaṃ virādhetha, khaṇātītā hi socare.

[22] sadatthe vāyameyyātha, khaṇo vo paṭipādito..

[03] 579^b^.^eb^

[21] ``ekaccānañca vamanaṃ, ekaccānaṃ virecanaṃ.

[22] visaṃ halāhalaṃ eke, ekaccānañca osadhaṃ..

[03] 580^b^.^eb^

[21] ``vamanaṃ paṭipannānaṃ, phalaṭṭhānaṃ virecanaṃ.

[22] osadhaṃ phalalābhīnaṃ, puññakkhettaṃ gavesinaṃ..

[03] 581^b^.^eb^

[21] ``sāsanena viruddhānaṃ, visaṃ halāhalaṃ yathā.

[22] āsīviso diṭṭhaviso {daṭṭhaviso (syā0 aṭṭha0)}, evaṃ jhāpeti taṃ naraṃ..

[03] 582^b^.^eb^

[21] ``sakiṃ ^a^T1.0068^ea^ pītaṃ halāhalaṃ, uparundhati jīvitaṃ.

[22] sāsanena virujjhitvā, kappakoṭimhi ḍayhati..

[03] 583^b^.^eb^

[21] ``khantiyā avihiṃsāya, mettacittavatāya ca.

[22] sadevakaṃ so tārati, tasmā te avirādhiyā {avirodhiyo (sī0), te avirodhiyā   (syā0)}..

[03] 584^b^.^eb^

[21] ``lābhālābhe na sajjanti, sammānanavimānane.

[22] pathavīsadisā buddhā, tasmā te na virādhiyā {te na virodhiyā (sī0 syā0)}..

[03] 585^b^.^eb^

[21] ``devadatte ^a^V1.0045^ea^ ca vadhake, core aṅgulimālake.

[22] rāhule dhanapāle ca, sabbesaṃ samako muni..

[03] 586^b^.^eb^

[21] ``etesaṃ ^a^P1.0048^ea^ paṭigho natthi, rāgomesaṃ na  vijjati.

[22] sabbesaṃ samako buddho, vadhakassorasassa ca..

[03] 587^b^.^eb^

[21] ``panthe ^a^M1.0052^ea^ disvāna kāsāvaṃ, chaḍḍitaṃ mīḷhamakkhitaṃ.

[22] sirasmiṃ añjaliṃ katvā, vanditabbaṃ isiddhajaṃ..

[03] 588^b^.^eb^

[21] ``abbhatītā ca ye buddhā, vattamānā anāgatā.

[22] dhajenānena sujjhanti, tasmā ete namassiyā..

[03] 589^b^.^eb^

[21] ``satthukappaṃ suvinayaṃ, dhāremi hadayenahaṃ.

[22] namassamāno vinayaṃ, viharissāmi sabbadā..

[03] 590^b^.^eb^

[21] ``vinayo āsayo mayhaṃ, vinayo ṭhānacaṅkamaṃ.

[22] kappemi vinaye vāsaṃ, vinayo mama gocaro..

[03] 591^b^.^eb^

[21] ``vinaye pāramippatto, samathe cāpi kovido.

[22] upāli taṃ mahāvīra, pāde vandati satthuno..

[03] 592^b^.^eb^

[21] ``so ^a^T1.0069^ea^ ahaṃ vicarissāmi, gāmā gāmaṃ purā puraṃ.

[22] namassamāno sambuddhaṃ, dhammassa ca sudhammataṃ..

[03] 593^b^.^eb^

[21] ``kilesā jhāpitā mayhaṃ, bhavā sabbe samūhatā.

[22] sabbāsavā parikkhīṇā, natthi dāni punabbhavo..

[03] 594^b^.^eb^

[21] ``svāgataṃ vata me āsi, buddhaseṭṭhassa santike.

[22] tisso vijjā anuppattā, kataṃ buddhassa sāsanaṃ..

[03] 595^b^.^eb^

[21] ``paṭisambhidā catasso, vimokkhāpi ca aṭṭhime.

[22] chaḷabhiññā sacchikatā, kataṃ buddhassa sāsanaṃ''..

[01] itthaṃ sudaṃ āyasmā upāli thero imā gāthāyo  abhāsitthāti.

[06] upālittherassāpadānaṃ chaṭṭhaṃ.