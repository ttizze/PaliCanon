[03] 375^b^.^eb^

[21] ``anomadassī bhagavā, lokajeṭṭho narāsabho.

[22] vihāsi himavantamhi, devasaṅghapurakkhato..

[03] 376^b^.^eb^

[21] ``varuṇo nāma nāmena, nāgarājā ahaṃ tadā.

[22] kāmarūpī vikubbāmi, mahodadhinivāsahaṃ..

[03] 377^b^.^eb^

[21] ``saṅgaṇiyaṃ ^a^T1.0046^ea^ gaṇaṃ hitvā, tūriyaṃ paṭṭhapesahaṃ.

[22] sambuddhaṃ parivāretvā, vādesuṃ accharā tadā..

[03] 378^b^.^eb^

[21] ``vajjamānesu ^a^M1.0035^ea^ tūresu, devā tūrāni {turiyesu, devā   turiyāni (sī0 syā0)} vajjayuṃ.

[22] ubhinnaṃ saddaṃ sutvāna, buddhopi sampabujjhatha..

[03] 379^b^.^eb^

[21] ``nimantetvāna sambuddhaṃ, sakaṃ bhavanupāgamiṃ.

[22] āsanaṃ paññapetvāna, kālamārocayiṃ ahaṃ..

[03] 380^b^.^eb^

[21] ``khīṇāsavasahassehi, parivuto lokanāyako.

[22] obhāsento disā sabbā, bhavanaṃ me upāgami..

[03] 381^b^.^eb^

[21] ``upaviṭṭhaṃ ^a^P1.0032^ea^ mahāvīraṃ, devadevaṃ narāsabhaṃ.

[22] sabhikkhusaṅghaṃ tappesiṃ {santappesiṃ (syā0), tappemi (ka0)}, annapānenahaṃ tadā..

[03] 382^b^.^eb^

[21] ``anumodi mahāvīro, sayambhū aggapuggalo.

[22] bhikkhusaṅghe nisīditvā, imā gāthā abhāsatha..

[03] 383^b^.^eb^

[21] ```yo so {yaṃ so (ka0)} saṅghaṃ apūjesi, buddhañca lokanāyakaṃ.

[22] tena cittappasādena, devalokaṃ gamissati..

[03] 384^b^.^eb^

[21] ```sattasattatikkhattuñca, devarajjaṃ karissati.

[22] pathabyā rajjaṃ aṭṭhasataṃ, vasudhaṃ āvasissati..

[03] 385^b^.^eb^

[21] ```pañcapaññāsakkhattuñca, cakkavattī bhavissati.

[22] bhogā asaṅkhiyā tassa, uppajjissanti tāvade..

[03] 386^b^.^eb^

[21] ```aparimeyye ^a^V1.0030^ea^ ito kappe, okkākakulasambhavo.

[22] gotamo nāma gottena {nāmena (sī0)}, satthā loke bhavissati..

[03] 387^b^.^eb^

[21] ```nirayā ^a^T1.0047^ea^ so cavitvāna, manussataṃ gamissati.

[22] kolito nāma nāmena, brahmabandhu bhavissati..

[03] 388^b^.^eb^

[21] ```so pacchā pabbajitvāna, kusalamūlena codito.

[22] gotamassa bhagavato, dutiyo hessati sāvako..

[03] 389^b^.^eb^

[21] ```āraddhavīriyo pahitatto, iddhiyā pāramiṃ gato.

[22] sabbāsave pariññāya, nibbāyissatināsavo'..

[03] 390^b^.^eb^

[21] ``pāpamittopanissāya, kāmarāgavasaṃ gato.

[22] mātaraṃ pitarañcāpi, ghātayiṃ duṭṭhamānaso..

[03] 391^b^.^eb^

[21] ``yaṃ ^a^M1.0036^ea^ yaṃ yonupapajjāmi, nirayaṃ atha mānusaṃ.

[22] pāpakammasamaṅgitā, bhinnasīso marāmahaṃ..

[03] 392^b^.^eb^

[21] ``idaṃ pacchimakaṃ mayhaṃ, carimo vattate bhavo.

[22] idhāpi ediso mayhaṃ, maraṇakāle bhavissati..

[03] 393^b^.^eb^

[21] ``pavivekamanuyutto, samādhibhāvanārato.

[22] sabbāsave pariññāya, viharāmi anāsavo..

[03] 394^b^.^eb^

[21] ``dharaṇimpi sugambhīraṃ, bahalaṃ duppadhaṃsiyaṃ.

[22] vāmaṅguṭṭhena khobheyyaṃ, iddhiyā pāramiṃ gato..

[03] 395^b^.^eb^

[21] ``asmimānaṃ na passāmi, māno mayhaṃ na vijjati.

[22] sāmaṇere upādāya, garucittaṃ karomahaṃ..

[03] 396^b^.^eb^

[21] ``aparimeyye ito kappe, yaṃ kammamabhinīhariṃ.

[22] tāhaṃ bhūmimanuppatto, pattomhi āsavakkhayaṃ..

[03] 397^b^.^eb^

[21] ``paṭisambhidā ^a^T1.0048^ea^ ^a^P1.0033^ea^ catasso,  vimokkhāpi ca aṭṭhime.

[22] chaḷabhiññā sacchikatā, kataṃ buddhassa sāsanaṃ''..

[01] itthaṃ sudaṃ āyasmā mahāmoggallāno thero imā gāthāyo  abhāsitthāti.

[06] mahāmoggallānattherassāpadānaṃ dutiyaṃ.