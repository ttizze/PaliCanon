[03] evaṃ ^a^M0.0291^ea^ ^a^T0.0340^ea^ me sutaṃ -- ekaṃ samayaṃ bhagavā magadhesu viharati  dakkhiṇāgirismiṃ ^a^P0.0013^ea^ {dakkhiṇagirismiṃ (ka0)} ekanāḷāyaṃ brāhmaṇagāme. tena kho  pana samayena kasibhāradvājassa brāhmaṇassa pañcamattāni naṅgalasatāni  payuttāni honti vappakāle. atha kho bhagavā pubbaṇhasamayaṃ  nivāsetvā pattacīvaramādāya yena kasibhāradvājassa brāhmaṇassa  kammanto tenupasaṅkami. tena kho pana samayena kasibhāradvājassa  brāhmaṇassa parivesanā vattati. atha kho bhagavā yena parivesanā  tenupasaṅkami; upasaṅkamitvā ekamantaṃ aṭṭhāsi.

[03] addasā kho kasibhāradvājo brāhmaṇo bhagavantaṃ piṇḍāya ṭhitaṃ.  disvāna bhagavantaṃ etadavoca -- ``ahaṃ kho, samaṇa, kasāmi ca  vapāmi ca; kasitvā ca vapitvā ca bhuñjāmi. tvampi, samaṇa,  kasassu ca vapassu ca; kasitvā ca vapitvā ca bhuñjassū''ti.

[03] ``ahampi kho, brāhmaṇa, kasāmi ca vapāmi ca; kasitvā ca  vapitvā ca bhuñjāmī''ti. ``na kho pana mayaṃ {na kho pana samaṇa (syā0)} passāma bhoto  gotamassa yugaṃ vā naṅgalaṃ vā phālaṃ vā pācanaṃ vā balibadde {balivadde (sī0 pī0), balībadde  (?)} vā. atha ca pana bhavaṃ gotamo evamāha -- `ahampi kho, brāhmaṇa, kasāmi  ca vapāmi ^a^T0.0341^ea^ ca; kasitvā ca vapitvā ca bhuñjāmī'''ti.

[03] atha kho kasibhāradvājo brāhmaṇo bhagavantaṃ gāthāya ajjhabhāsi  --

[03] 76^b^.^eb^

[21] ``kassako ^a^V0.0097^ea^ paṭijānāsi, na ca passāma te kasiṃ.

[22] kasiṃ no pucchito brūhi, yathā jānemu te kasiṃ''..

[03] 77^b^.^eb^

[21] ``saddhā bījaṃ tapo vuṭṭhi, paññā me yuganaṅgalaṃ.

[22] hirī īsā mano yottaṃ, sati me phālapācanaṃ..

[03] 78^b^.^eb^

[21] ``kāyagutto ^a^P0.0014^ea^ vacīgutto, āhāre udare  yato.

[22] saccaṃ karomi niddānaṃ, soraccaṃ me pamocanaṃ..

[03] 79^b^.^eb^

[21] ``vīriyaṃ me dhuradhorayhaṃ, yogakkhemādhivāhanaṃ.

[22] gacchati anivattantaṃ, yattha gantvā na socati..

[03] 80^b^.^eb^

[21] ``evamesā ^a^M0.0292^ea^ kasī kaṭṭhā, sā hoti amatapphalā.

[22] etaṃ kasiṃ kasitvāna, sabbadukkhā pamuccatī''ti..

[03] atha kho kasibhāradvājo brāhmaṇo mahatiyā kaṃsapātiyā pāyasaṃ {pāyāsaṃ (sabbattha)}   vaḍḍhetvā bhagavato upanāmesi -- ``bhuñjatu bhavaṃ gotamo pāyasaṃ.  kassako bhavaṃ; yaṃ hi bhavaṃ gotamo amatapphalaṃ {amatapphalampi (saṃ0 ni0   1.197)} kasiṃ kasatī''ti.

[03] 81^b^.^eb^

[21] ``gāthābhigītaṃ me abhojaneyyaṃ, sampassataṃ brāhmaṇa nesa  dhammo.

[22] gāthābhigītaṃ panudanti buddhā, dhamme satī brāhmaṇa  vuttiresā..

[03] 82^b^.^eb^

[21] ``aññena ^a^T0.0342^ea^ ca kevalinaṃ mahesiṃ, khīṇāsavaṃ  kukkuccavūpasantaṃ.

[22] annena pānena upaṭṭhahassu, khettaṃ hi taṃ puññapekkhassa  hotī''ti..

[03] ``atha ^a^P0.0015^ea^ kassa cāhaṃ, bho gotama, imaṃ pāyasaṃ  dammī''ti? ``na khvāhaṃ taṃ, brāhmaṇa, passāmi sadevake loke  samārake sabrahmake sassamaṇabrāhmaṇiyā pajāya sadevamanussāya, yassa  so pāyaso bhutto sammā pariṇāmaṃ gaccheyya, aññatra tathāgatassa vā  tathāgatasāvakassa vā. tena hi tvaṃ, brāhmaṇa, taṃ pāyasaṃ appaharite  vā chaḍḍehi appāṇake vā udake opilāpehī''ti.

[03] atha ^a^V0.0098^ea^ kho kasibhāradvājo brāhmaṇo taṃ pāyasaṃ appāṇake udake  opilāpesi. atha kho so pāyaso udake pakkhitto cicciṭāyati  ciṭiciṭāyati sandhūpāyati sampadhūpāyati {sandhūmāyati sampadhūmāyati (syā0)}.  seyyathāpi nāma phālo divasaṃ santatto {divasasantatto (sī0 syā0 kaṃ0 pī0)}   udake pakkhitto cicciṭāyati ciṭiciṭāyati  sandhūpāyati sampadhūpāyati; evameva so pāyaso udake pakkhitto  cicciṭāyati ciṭiciṭāyati sandhūpāyati sampadhūpāyati.

[03] atha kho kasibhāradvājo brāhmaṇo saṃviggo lomahaṭṭhajāto yena  bhagavā tenupasaṅkami; upasaṅkamitvā bhagavato pādesu sirasā nipatitvā ^a^M0.0293^ea^   bhagavantaṃ etadavoca -- ``abhikkantaṃ, bho gotama, abhikkantaṃ ^a^T0.0343^ea^, bho   gotama! seyyathāpi, bho gotama, nikkujjitaṃ vā ukkujjeyya, paṭicchannaṃ  vā vivareyya, mūḷhassa vā maggaṃ ācikkheyya, andhakāre vā  telapajjotaṃ dhāreyya, cakkhumanto rūpāni dakkhantīti {dakkhintīti (sī0 syā0 kaṃ0  pī0)}; evamevaṃ bhotā gotamena anekapariyāyena dhammo pakāsito. esāhaṃ bhavantaṃ gotamaṃ  saraṇaṃ gacchāmi ^a^P0.0016^ea^ dhammañca bhikkhusaṅghañca, labheyyāhaṃ  bhoto gotamassa santike pabbajjaṃ, labheyyaṃ upasampada''nti.

[03] alattha kho kasibhāradvājo brāhmaṇo bhagavato santike pabbajjaṃ,  alattha upasampadaṃ. acirūpasampanno kho panāyasmā bhāradvājo eko  vūpakaṭṭho appamatto ātāpī pahitatto viharanto nacirasseva --  yassatthāya kulaputtā sammadeva agārasmā anagāriyaṃ pabbajanti,  tadanuttaraṃ -- brahmacariyapariyosānaṃ diṭṭheva dhamme sayaṃ abhiññā  sacchikatvā upasampajja vihāsi. ``khīṇā jāti, vusitaṃ  brahmacariyaṃ, kataṃ karaṇīyaṃ, nāparaṃ itthattāyā''ti abbhaññāsi.  aññataro ca {aññataro ca kho (sī0 pī0), aññataro kho (syā0 kaṃ0 ka0)}   panāyasmā bhāradvājo arahataṃ ahosīti.

[06] kasibhāradvājasuttaṃ catutthaṃ niṭṭhitaṃ.