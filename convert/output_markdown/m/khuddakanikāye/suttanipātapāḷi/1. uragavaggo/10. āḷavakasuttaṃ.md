[03] evaṃ me sutaṃ -- ekaṃ samayaṃ bhagavā āḷaviyaṃ viharati  āḷavakassa yakkhassa bhavane. atha kho āḷavako yakkho yena  bhagavā tenupasaṅkami; upasaṅkamitvā bhagavantaṃ etadavoca --  ``nikkhama, samaṇā''ti. ``sādhāvuso''ti ^a^M0.0306^ea^ bhagavā nikkhami.  ``pavisa, samaṇā''ti. ``sādhāvuso''ti bhagavā pāvisi.

[03] dutiyampi kho...pe0... tatiyampi kho āḷavako yakkho  bhagavantaṃ etadavoca -- ``nikkhama, samaṇā''ti. ``sādhāvuso''ti ^a^T0.0360^ea^  bhagavā nikkhami. ``pavisa, samaṇā''ti. ``sādhāvuso''ti  bhagavā pāvisi.

[03] catutthampi kho āḷavako yakkho bhagavantaṃ etadavoca --  ``nikkhama, samaṇā''ti. ``na khvāhaṃ taṃ ^a^P0.0032^ea^, āvuso,  nikkhamissāmi. yaṃ te karaṇīyaṃ, taṃ karohī''ti.

[03] ``pañhaṃ ^a^V0.0112^ea^ taṃ, samaṇa, pucchissāmi. sace me na  byākarissasi, cittaṃ vā te khipissāmi, hadayaṃ vā te phālessāmi,  pādesu vā gahetvā pāragaṅgāya khipissāmī''ti.

[03] ``na khvāhaṃ taṃ, āvuso, passāmi sadevake loke samārake  sabrahmake sassamaṇabrāhmaṇiyā pajāya sadevamanussāya yo me cittaṃ vā  khipeyya hadayaṃ vā phāleyya pādesu vā gahetvā pāragaṅgāya khipeyya.  api ca tvaṃ, āvuso, puccha yadākaṅkhasī''ti. atha kho āḷavako  yakkho bhagavantaṃ gāthāya ajjhabhāsi --

[03] 183^b^.^eb^

[21] ``kiṃ sūdha vittaṃ purisassa seṭṭhaṃ, kiṃ su suciṇṇaṃ  sukhamāvahāti.

[22] kiṃ su {kiṃ sū (sī0)} have sādutaraṃ rasānaṃ, kathaṃ jīviṃ jīvitamāhu  seṭṭhaṃ''..

[03] 184^b^.^eb^

[21] ``saddhīdha vittaṃ purisassa seṭṭhaṃ, dhammo suciṇṇo  sukhamāvahāti.

[22] saccaṃ have sādutaraṃ rasānaṃ, paññājīviṃ jīvitamāhu seṭṭhaṃ''..

[03] 185^b^.^eb^

[21] ``kathaṃ su tarati oghaṃ, kathaṃ su tarati aṇṇavaṃ.

[22] kathaṃ ^a^T0.0361^ea^ su dukkhamacceti, kathaṃ su parisujjhati''..

[03] 186^b^.^eb^

[21] ``saddhā ^a^P0.0033^ea^ tarati oghaṃ, appamādena  aṇṇavaṃ.

[22] vīriyena {viriyena (sī0 syā0 kaṃ0 pī0)} dukkhamacceti, paññāya parisujjhati''..

[03] 187^b^.^eb^

[21] ``kathaṃ ^a^M0.0307^ea^ su labhate paññaṃ, kathaṃ su vindate dhanaṃ.

[27] kathaṃ su kittiṃ pappoti, kathaṃ mittāni ganthati.

[22] asmā lokā paraṃ lokaṃ, kathaṃ pecca na socati''..

[03] 188^b^.^eb^

[21] ``saddahāno arahataṃ, dhammaṃ nibbānapattiyā.

[22] sussūsaṃ {sussūsā (sī0 pī0)} labhate paññaṃ, appamatto vicakkhaṇo..

[03] 189^b^.^eb^

[21] ``patirūpakārī dhuravā, uṭṭhātā vindate dhanaṃ.

[22] saccena kittiṃ pappoti, dadaṃ mittāni ganthati..

[03] 190^b^.^eb^

[21] ``yassete ^a^V0.0113^ea^ caturo dhammā, saddhassa gharamesino.

[22] saccaṃ dhammo {damo (?)} dhiti cāgo, sa ve pecca na socati..

[03] 191^b^.^eb^

[21] ``iṅgha aññepi pucchassu, puthū samaṇabrāhmaṇe.

[22] yadi saccā damā cāgā, khantyā bhiyyodha vijjati''..

[03] 192^b^.^eb^

[21] ``kathaṃ nu dāni puccheyyaṃ, puthū samaṇabrāhmaṇe.

[22] yohaṃ {sohaṃ (sī0 pī0)} ajja pajānāmi, yo attho samparāyiko..

[03] 193^b^.^eb^

[21] ``atthāya vata me buddho, vāsāyāḷavimāgamā.

[22] yohaṃ {aṭṭhinhārūhi saṃyutto (syā0 ka0)} ajja pajānāmi, yattha dinnaṃ mahapphalaṃ..

[03] 194^b^.^eb^

[21] ``so ahaṃ vicarissāmi, gāmā gāmaṃ purā puraṃ.

[22] namassamāno sambuddhaṃ, dhammassa ca sudhammata''nti..

[06] āḷavakasuttaṃ dasamaṃ niṭṭhitaṃ.