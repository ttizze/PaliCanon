[03] evaṃ ^a^V0.0103^ea^ ^a^P0.0021^ea^ ^a^T0.0349^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. atha kho bhagavā  pubbaṇhasamayaṃ nivāsetvā pattacīvaramādāya sāvatthiṃ piṇḍāya pāvisi.  tena kho pana samayena aggikabhāradvājassa brāhmaṇassa nivesane  aggi pajjalito hoti āhuti paggahitā. atha kho bhagavā  sāvatthiyaṃ sapadānaṃ piṇḍāya caramāno yena aggikabhāradvājassa  brāhmaṇassa nivesanaṃ tenupasaṅkami.

[03] addasā kho aggikabhāradvājo brāhmaṇo bhagavantaṃ dūratova  āgacchantaṃ. disvāna bhagavantaṃ etadavoca -- ``tatreva {atreva (syā0 ka0)}, muṇḍaka;  tatreva, samaṇaka; tatreva, vasalaka tiṭṭhāhī''ti.

[03] evaṃ vutte, bhagavā aggikabhāradvājaṃ brāhmaṇaṃ etadavoca --  ``jānāsi pana tvaṃ, brāhmaṇa, vasalaṃ vā vasalakaraṇe vā dhamme''ti?  ``na khvāhaṃ, bho gotama, jānāmi vasalaṃ vā vasalakaraṇe vā dhamme;  sādhu me bhavaṃ gotamo tathā dhammaṃ desetu, yathāhaṃ jāneyyaṃ vasalaṃ vā  vasalakaraṇe vā dhamme''ti. ``tena hi, brāhmaṇa, suṇāhi, sādhukaṃ  manasi karohi; bhāsissāmī''ti. ``evaṃ, bho''ti kho  aggikabhāradvājo brāhmaṇo bhagavato paccassosi. bhagavā etadavoca  --

[03] 116^b^.^eb^

[21] ``kodhano ^a^M0.0298^ea^ upanāhī ca, pāpamakkhī ca yo naro.

[22] vipannadiṭṭhi ^a^T0.0350^ea^ māyāvī, taṃ jaññā vasalo iti..

[03] 117^b^.^eb^

[21] ``ekajaṃ vā dvijaṃ {dijaṃ (pī0)} vāpi, yodha pāṇaṃ vihiṃsati.

[22] yassa pāṇe dayā natthi, taṃ jaññā vasalo iti..

[03] 118^b^.^eb^

[21] ``yo ^a^P0.0022^ea^ hanti parirundhati {uparundheti (syā0),  uparundhati (ka0)}, gāmāni nigamāni ca.

[22] niggāhako {nigghātako (?)} samaññāto, taṃ jaññā vasalo iti..

[03] 119^b^.^eb^

[21] ``gāme vā yadi vā raññe, yaṃ paresaṃ mamāyitaṃ.

[22] theyyā adinnamādeti {adinnaṃ ādiyati (sī0 pī0)}, taṃ jaññā vasalo iti..

[03] 120^b^.^eb^

[21] ``yo ^a^V0.0104^ea^ have iṇamādāya, cujjamāno {bhuñjamāno (?)} palāyati.

[22] na hi te iṇamatthīti, taṃ jaññā vasalo iti..

[03] 121^b^.^eb^

[21] ``yo ve kiñcikkhakamyatā, panthasmiṃ vajantaṃ janaṃ.

[22] hantvā kiñcikkhamādeti, taṃ jaññā vasalo iti..

[03] 122^b^.^eb^

[21] ``attahetu parahetu, dhanahetu ca {dhanahetu va (ka0)} yo naro.

[22] sakkhipuṭṭho musā brūti, taṃ jaññā vasalo iti..

[03] 123^b^.^eb^

[21] ``yo ñātīnaṃ sakhīnaṃ vā, dāresu paṭidissati.

[22] sāhasā {sahasā (sī0 syā0)} sampiyena vā, taṃ jaññā vasalo iti..

[03] 124^b^.^eb^

[21] ``yo mātaraṃ pitaraṃ vā, jiṇṇakaṃ gatayobbanaṃ.

[22] pahu santo na bharati, taṃ jaññā vasalo iti..

[03] 125^b^.^eb^

[21] ``yo mātaraṃ pitaraṃ vā, bhātaraṃ bhaginiṃ sasuṃ.

[22] hanti roseti vācāya, taṃ jaññā vasalo iti..

[03] 126^b^.^eb^

[21] ``yo atthaṃ pucchito santo, anatthamanusāsati.

[22] paṭicchannena ^a^T0.0351^ea^ manteti, taṃ jaññā vasalo iti..

[03] 127^b^.^eb^

[21] ``yo katvā pāpakaṃ kammaṃ, mā maṃ jaññāti icchati  {vibha0 894 passitabbaṃ}.

[22] yo paṭicchannakammanto, taṃ jaññā vasalo iti..

[03] 128^b^.^eb^

[21] ``yo ^a^M0.0299^ea^ ve parakulaṃ gantvā, bhutvāna {sutvā ca (syā0  ka0)} sucibhojanaṃ.

[22] āgataṃ nappaṭipūjeti, taṃ jaññā vasalo iti..

[03] 129^b^.^eb^

[21] ``yo brāhmaṇaṃ samaṇaṃ vā, aññaṃ vāpi vanibbakaṃ.

[22] musāvādena vañceti, taṃ jaññā vasalo iti..

[03] 130^b^.^eb^

[21] ``yo ^a^V0.0105^ea^ ^a^P0.0023^ea^ brāhmaṇaṃ samaṇaṃ vā, bhattakāle  upaṭṭhite.

[22] roseti vācā na ca deti, taṃ jaññā vasalo iti..

[03] 131^b^.^eb^

[21] ``asataṃ yodha pabrūti, mohena paliguṇṭhito.

[22] kiñcikkhaṃ nijigīsāno {nijigiṃsāno (sī0 syā0 kaṃ0 pī0)}, taṃ jaññā vasalo iti..

[03] 132^b^.^eb^

[21] ``yo cattānaṃ samukkaṃse, pare ca mavajānāti {mavajānati (sī0  syā0 pī0)}.

[22] nihīno sena mānena, taṃ jaññā vasalo iti..

[03] 133^b^.^eb^

[21] ``rosako kadariyo ca, pāpiccho maccharī saṭho.

[22] ahiriko anottappī, taṃ jaññā vasalo iti..

[03] 134^b^.^eb^

[21] ``yo buddhaṃ paribhāsati, atha vā tassa sāvakaṃ.

[22] paribbājaṃ {paribbajaṃ (ka0), paribbājakaṃ (syā0 kaṃ0)} gahaṭṭhaṃ vā, taṃ jaññā vasalo iti..

[03] 135^b^.^eb^

[21] ``yo ve anarahaṃ {anarahā (sī0 pī0)} santo, arahaṃ paṭijānāti  {paṭijānati (sī0 syā0 pī0)}.

[22] coro sabrahmake loke, eso kho vasalādhamo..

[03] 136^b^.^eb^

[21] ``ete kho vasalā vuttā, mayā yete pakāsitā.

[27] na ^a^T0.0352^ea^ jaccā vasalo hoti, na jaccā hoti brāhmaṇo.

[22] kammunā {kammanā (sī0 pī0)} vasalo hoti, kammunā hoti brāhmaṇo..

[03] 137^b^.^eb^

[21] ``tadamināpi jānātha, yathāmedaṃ {yathāpedaṃ (ka0)} nidassanaṃ.

[22] caṇḍālaputto sopāko {sapāko (?)}, mātaṅgo iti vissuto..

[03] 138^b^.^eb^

[21] ``so ^a^M0.0300^ea^ ^a^P0.0024^ea^ yasaṃ paramaṃ patto {so  yasapparamappatto (syā0 ka0)}, mātaṅgo yaṃ sudullabhaṃ.

[22] āgacchuṃ tassupaṭṭhānaṃ, khattiyā brāhmaṇā bahū..

[03] 139^b^.^eb^

[21] ``devayānaṃ ^a^V0.0106^ea^ abhiruyha, virajaṃ so mahāpathaṃ.

[27] kāmarāgaṃ virājetvā, brahmalokūpago ahu.

[22] na naṃ jāti nivāresi, brahmalokūpapattiyā..

[03] 140^b^.^eb^

[21] ``ajjhāyakakule jātā, brāhmaṇā mantabandhavā.

[22] te ca pāpesu kammesu, abhiṇhamupadissare..

[03] 141^b^.^eb^

[21] ``diṭṭheva dhamme gārayhā, samparāye ca duggati.

[22] na ne jāti nivāreti, duggatyā {duggaccā (sī0 syā0 kaṃ0 pī0)} garahāya vā..

[03] 142^b^.^eb^

[21] ``na jaccā vasalo hoti, na jaccā hoti brāhmaṇo.

[22] kammunā vasalo hoti, kammunā hoti brāhmaṇo''ti..

[03] evaṃ vutte, aggikabhāradvājo brāhmaṇo bhagavantaṃ etadavoca --  ``abhikkantaṃ, bho gotama...pe0... ^a^T0.0353^ea^ ^a^P0.0025^ea^ upāsakaṃ maṃ bhavaṃ  gotamo dhāretu ajjatagge pāṇupetaṃ saraṇaṃ gata''nti.

[06] vasalasuttaṃ sattamaṃ niṭṭhitaṃ.