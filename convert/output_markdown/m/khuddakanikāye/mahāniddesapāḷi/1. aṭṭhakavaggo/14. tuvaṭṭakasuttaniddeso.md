[03] atha ^a^V0.0250^ea^ tuvaṭṭakasuttaniddesaṃ vakkhati --

[03] 150^b^.^eb^

[21] ^b^pucchāmi^eb^ ^a^T0.0409^ea^ ^a^P2.0339^ea^ ^b^taṃ ādiccabandhu,^eb^  {ādiccabandhū (sī0 syā0)} ^b^vivekaṃ santipadañca mahesi^eb^  {mahesiṃ (sī0 syā0)} ^b^.^eb^

[22] ^b^kathaṃ disvā nibbāti bhikkhu, anupādiyāno  lokasmiṃ kiñci..^eb^

[03] ^b^pucchāmi taṃ ādiccabandhū^eb^ti. ^b^pucchā^eb^ti tisso  pucchā -- adiṭṭhajotanā pucchā, diṭṭhasaṃsandanā pucchā, vimaticchedanā  pucchā. katamā adiṭṭhajotanā pucchā? pakatiyā lakkhaṇaṃ aññātaṃ  hoti adiṭṭhaṃ atulitaṃ atīritaṃ avibhūtaṃ avibhāvitaṃ, tassa ñāṇāya  dassanāya tulanāya tīraṇāya vibhāvanāya pañhaṃ pucchati -- ayaṃ  adiṭṭhajotanā pucchā. katamā diṭṭhasaṃsandanā pucchā? pakatiyā  lakkhaṇaṃ ñātaṃ hoti diṭṭhaṃ tulitaṃ tīritaṃ vibhūtaṃ vibhāvitaṃ, aññehi  paṇḍitehi saddhiṃ saṃsandanatthāya pañhaṃ pucchati -- ayaṃ diṭṭhasaṃsandanā  pucchā. katamā vimaticchedanā pucchā? pakatiyā saṃsayapakkhando {saṃsayapakkhanno  (sī0 syā0)}  hoti vimatipakkhando dveḷhakajāto, ``evaṃ nu kho, na nu kho, kiṃ  nu kho, kathaṃ nu kho''ti so vimaticchedanatthāya pañhaṃ pucchati --  ayaṃ vimaticchedanā pucchā. imā tisso pucchā.

[03] aparāpi ^a^M0.0264^ea^ tisso pucchā -- manussapucchā,  amanussapucchā, nimmitapucchā. katamā ^a^T0.0410^ea^ ^a^P2.0340^ea^  manussapucchā? manussā buddhaṃ bhagavantaṃ upasaṅkamitvā pañhaṃ pucchanti,  bhikkhū pucchanti, bhikkhuniyo pucchanti, upāsakā pucchanti,  upāsikāyo pucchanti, rājāno pucchanti, khattiyā pucchanti, brāhmaṇā  pucchanti, vessā pucchanti, suddā pucchanti, gahaṭṭhā pucchanti,  pabbajitā pucchanti -- ayaṃ manussapucchā. katamā amanussapucchā?  amanussā buddhaṃ bhagavantaṃ upasaṅkamitvā pañhaṃ pucchanti, nāgā  pucchanti, supaṇṇā pucchanti, yakkhā pucchanti, asurā pucchanti,  gandhabbā pucchanti, mahārājāno pucchanti, indā pucchanti, brahmāno  pucchanti, devatāyo pucchanti -- ayaṃ amanussapucchā. katamā  nimmitapucchā? yaṃ bhagavā rūpaṃ abhinimmināti manomayaṃ  sabbaṅgapaccaṅgaṃ ahīnindriyaṃ taṃ so nimmito buddhaṃ bhagavantaṃ  upasaṅkamitvā ^a^V0.0251^ea^ pañhaṃ pucchati, bhagavā tassa {natthi sī0 syā0  potthakesu} visajjeti -- ayaṃ nimmitapucchā. imā tisso pucchā.

[03] aparāpi ^a^T0.0411^ea^ tisso pucchā -- attatthapucchā, paratthapucchā,  ubhayatthapucchā. aparāpi tisso pucchā -- diṭṭhadhammikatthapucchā,  samparāyikatthapucchā, paramatthapucchā. aparāpi tisso pucchā --  anavajjatthapucchā, nikkilesatthapucchā {nikkhepatthapucchā (sī0 ka0)}, vodānatthapucchā. aparāpi  tisso pucchā -- atītapucchā, anāgatapucchā, paccuppannapucchā.  aparāpi tisso pucchā -- ajjhattapucchā, bahiddhāpucchā,  ajjhattabahiddhāpucchā. aparāpi tisso pucchā -- kusalapucchā,  akusalapucchā, abyākatapucchā. aparāpi tisso pucchā --  khandhapucchā, dhātupucchā, āyatanapucchā. aparāpi tisso pucchā --  satipaṭṭhānapucchā, sammappadhānapucchā, iddhipādapucchā. aparāpi  ^a^P2.0341^ea^ tisso pucchā -- indriyapucchā, balapucchā,  bojjhaṅgapucchā. aparāpi tisso pucchā -- maggapucchā, phalapucchā,  nibbānapucchā.

[03] ^b^pucchāmi ta^eb^nti pucchāmi taṃ yācāmi taṃ ajjhesāmi taṃ  pasādemi taṃ, ``kathayassu me''ti -- pucchāmi taṃ.  ^b^ādiccabandhū^eb^ti. ādicco vuccati sūriyo {suriyo (sī0 syā0)}. sūriyo gotamo  gottena, bhagavāpi gotamo gottena, bhagavā sūriyassa gottañātako  gottabandhu; tasmā buddho ādiccabandhūti -- pucchāmi taṃ ādiccabandhu.

[03] ^b^vivekaṃ santipadañca mahesī^eb^ti. ^b^vivekā^eb^ti tayo  vivekā -- kāyaviveko ^a^T0.0412^ea^, cittaviveko, upadhiviveko. katamo  kāyaviveko? idha ^a^M0.0265^ea^ bhikkhu vivittaṃ senāsanaṃ bhajati  araññaṃ rukkhamūlaṃ pabbataṃ kandaraṃ giriguhaṃ susānaṃ vanapatthaṃ abbhokāsaṃ  palālapuñjaṃ kāyena vivittena viharati. so eko gacchati, eko  tiṭṭhati, eko nisīdati, eko seyyaṃ kappeti, eko gāmaṃ piṇḍāya  pavisati, eko paṭikkamati, eko raho nisīdati, eko caṅkamaṃ  adhiṭṭhāti, eko carati viharati iriyati vattati pāleti yapeti  yāpeti -- ayaṃ kāyaviveko.

[03] katamo cittaviveko? paṭhamaṃ jhānaṃ samāpannassa nīvaraṇehi  cittaṃ vivittaṃ hoti, dutiyaṃ jhānaṃ samāpannassa vitakkavicārehi cittaṃ  vivittaṃ hoti, tatiyaṃ jhānaṃ samāpannassa pītiyā cittaṃ vivittaṃ  hoti, catutthaṃ jhānaṃ samāpannassa sukhadukkhehi cittaṃ vivittaṃ hoti,  ākāsānañcāyatanaṃ samāpannassa rūpasaññāya paṭighasaññāya  nānattasaññāya cittaṃ vivittaṃ hoti, viññāṇañcāyatanaṃ samāpannassa  ākāsānañcāyatanasaññāya cittaṃ vivittaṃ hoti, ākiñcaññāyatanaṃ  ^a^V0.0252^ea^ samāpannassa viññāṇañcāyatanasaññāya cittaṃ vivittaṃ hoti ^a^P2.0342^ea^,  nevasaññānāsaññāyatanaṃ samāpannassa  ākiñcaññāyatanasaññāya cittaṃ vivittaṃ hoti. sotāpannassa  sakkāyadiṭṭhiyā vicikicchāya sīlabbataparāmāsā diṭṭhānusayā  vicikicchānusayā, tadekaṭṭhehi ca kilesehi cittaṃ vivittaṃ hoti.  sakadāgāmissa oḷārikā kāmarāgasaññojanā ^a^T0.0413^ea^ paṭighasaññojanā  oḷārikā kāmarāgānusayā paṭighānusayā, tadekaṭṭhehi ca kilesehi  cittaṃ vivittaṃ hoti. anāgāmissa anusahagatā kāmarāgasaññojanā  paṭighasaññojanā anusahagatā kāmarāgānusayā paṭighānusayā, tadekaṭṭhehi  ca kilesehi cittaṃ vivittaṃ hoti. arahato rūparāgā arūparāgā  mānā uddhaccā avijjāya mānānusayā bhavarāgānusayā avijjānusayā,  tadekaṭṭhehi ca kilesehi bahiddhā ca sabbanimittehi cittaṃ vivittaṃ  hoti -- ayaṃ cittaviveko.

[03] katamo upadhiviveko? ^b^upadhi^eb^ vuccati kilesā ca  khandhā ca abhisaṅkhārā ca. upadhiviveko vuccati amataṃ nibbānaṃ.  yo so sabbasaṅkhārasamatho sabbūpadhipaṭinissaggo taṇhakkhayo  virāgo nirodho nibbānaṃ -- ayaṃ upadhiviveko. kāyaviveko ca  vivekaṭṭhakāyānaṃ {vūpakaṭṭhakāyānaṃ (sī0)} nekkhammābhiratānaṃ, cittaviveko ca parisuddhacittānaṃ  paramavodānapattānaṃ, upadhiviveko ca ^a^M0.0266^ea^ nirupadhīnaṃ  puggalānaṃ visaṅkhāragatānaṃ. ^b^santī^eb^ti ekena ākārena  santipi santipadampi taṃyeva amataṃ nibbānaṃ, yo so  sabbasaṅkhārasamatho sabbūpadhipaṭinissaggo taṇhakkhayo virāgo  nirodho nibbānaṃ. vuttañhetaṃ bhagavatā -- ``santametaṃ padaṃ,  paṇītametaṃ padaṃ, yadidaṃ sabbasaṅkhārasamatho sabbūpadhipaṭinissaggo  taṇhakkhayo virāgo nirodho nibbāna''nti. atha aparena ^a^T0.0414^ea^ ākārena  ye dhammā santādhigamāya ^a^P2.0343^ea^ santiphusanāya  santisacchikiriyāya saṃvattanti, seyyathidaṃ -- cattāro satipaṭṭhānā,  cattāro sammappadhānā, cattāro iddhipādā, pañcindriyāni, pañca  balāni, satta bojjhaṅgā, ariyo aṭṭhaṅgiko maggo -- ime vuccanti  santipadaṃ tāṇapadaṃ leṇapadaṃ saraṇapadaṃ abhayapadaṃ accutapadaṃ amatapadaṃ  nibbānapadaṃ.

[03] ^b^mahesī^eb^ti mahesi bhagavā. mahantaṃ sīlakkhandhaṃ esī  gavesī pariyesīti mahesi, mahantaṃ samādhikkhandhaṃ...pe0... mahantaṃ  paññākkhandhaṃ... mahantaṃ vimuttikkhandhaṃ... mahantaṃ  vimuttiñāṇadassanakkhandhaṃ esī gavesī pariyesīti mahesi; mahato  tamokāyassa padālanaṃ, mahato vipallāsassa bhedanaṃ, mahato taṇhāsallassa  abbahanaṃ {abbūhanaṃ (sī0 syā0), abbhuhanaṃ (ka0)}, mahato diṭṭhisaṅghātassa  viniveṭhanaṃ, mahato mānadhajassa  papātanaṃ {pavāhanaṃ (syā0)}, mahato abhisaṅkhārassa vūpasamaṃ, mahato oghassa nittharaṇaṃ,  mahato bhārassa nikkhepanaṃ, mahato saṃsāravaṭṭassa upacchedaṃ, mahato  santāpassa nibbāpanaṃ ^a^V0.0253^ea^, mahato pariḷāhassa paṭipassaddhiṃ, mahato  dhammadhajassa ussāpanaṃ esī gavesī pariyesīti mahesi, mahante  satipaṭṭhāne mahante sammappadhāne mahante iddhipāde mahantāni indriyāni  mahantāni balāni mahante bojjhaṅge mahantaṃ ariyaṃ aṭṭhaṅgikaṃ maggaṃ  mahantaṃ paramatthaṃ amataṃ nibbānaṃ esī gavesī pariyesīti mahesi;  mahesakkhehi vā sattehi esito gavesito pariyesito kahaṃ ^a^T0.0415^ea^ buddho kahaṃ  bhagavā kahaṃ devadevo kahaṃ narāsabhoti mahesīti -- vivekaṃ  santipadañca mahesi.

[03] ^b^kathaṃ disvā nibbāti bhikkhū^eb^ti. kathaṃ disvā  passitvā tulayitvā ^a^P2.0344^ea^ tīrayitvā vibhāvayitvā  vibhūtaṃ katvā attano rāgaṃ nibbāpeti, dosaṃ nibbāpeti, mohaṃ  nibbāpeti, kodhaṃ...pe0... upanāhaṃ... makkhaṃ... paḷāsaṃ... issaṃ...  macchariyaṃ... māyaṃ... sāṭheyyaṃ... thambhaṃ... sārambhaṃ... mānaṃ...  atimānaṃ... madaṃ... pamādaṃ... sabbe kilese... sabbe duccarite...  sabbe darathe... sabbe pariḷāhe... sabbe santāpe ^a^M0.0267^ea^...  sabbākusalābhisaṅkhāre nibbāpeti sameti upasameti vūpasameti  paṭipassambheti. ^b^bhikkhū^eb^ti puthujjanakalyāṇako vā bhikkhu  sekho vā bhikkhūti -- kathaṃ disvā nibbāti bhikkhu.

[03] ^b^anupādiyāno lokasmiṃ kiñcī^eb^ti. catūhi upādānehi  anupādiyamāno agaṇhayamāno aparāmasamāno anabhinivisamāno.  ^b^lokasmi^eb^nti apāyaloke manussaloke devaloke, khandhaloke  dhātuloke āyatanaloke. ^b^kiñcī^eb^ti kiñci rūpagataṃ vedanāgataṃ  saññāgataṃ saṅkhāragataṃ viññāṇagatanti -- anupādiyāno lokasmiṃ  kiñci.

[03] tenāha so nimmito --

[21] ``pucchāmi taṃ ādiccabandhu, vivekaṃ santipadañca  mahesi.

[22] kathaṃ disvā nibbāti bhikkhu, anupādiyāno lokasmiṃ  kiñcī''ti..

[03] 151^b^.^eb^

[21] ^b^mūlaṃ^eb^ ^a^T0.0416^ea^ ^b^papañcasaṅkhāya, [iti bhagavā]^eb^

[27] ^b^mantā asmīti sabbamuparundhe^eb^ {sabbamuparuddhe (syā0)} ^b^.^eb^

[22] ^b^yā kāci taṇhā ajjhattaṃ, tāsaṃ vinayā sadā sato  sikkhe..^eb^

[03] ^b^mūlaṃ papañcasaṅkhāya, [iti bhagavā] mantā asmīti  sabbamuparundhe^eb^ti. papañcāyeva papañcasaṅkhā. taṇhāpapañcasaṅkhā  diṭṭhipapañcasaṅkhā. katamaṃ taṇhāpapañcassa mūlaṃ? avijjāmūlaṃ,  ayonisomanasikāro ^a^V0.0254^ea^ mūlaṃ, asmimāno mūlaṃ, ahirikaṃ mūlaṃ ^a^P2.0345^ea^,  anottappaṃ mūlaṃ, uddhaccaṃ mūlaṃ -- idaṃ taṇhāpapañcassa mūlaṃ.  katamaṃ diṭṭhipapañcassa mūlaṃ? avijjāmūlaṃ, ayonisomanasikāro  mūlaṃ, asmimāno mūlaṃ, ahirikaṃ mūlaṃ, anottappaṃ mūlaṃ, uddhaccaṃ mūlaṃ  -- idaṃ diṭṭhipapañcassa mūlaṃ.

[03] ^b^bhagavā^eb^ti gāravādhivacanaṃ. api ca bhaggarāgoti bhagavā,  bhaggadosoti bhagavā, bhaggamohoti bhagavā, bhaggamānoti bhagavā,  bhaggadiṭṭhīti bhagavā, bhaggakaṇḍakoti bhagavā, bhaggakilesoti bhagavā,  bhaji vibhaji pavibhaji dhammaratananti bhagavā, bhavānaṃ antakaroti  bhagavā, bhāvitakāyo bhāvitasīlo bhāvitacitto bhāvitapaññoti  bhagavā; bhāgī vā bhagavā ^a^M0.0268^ea^ araññavanapatthāni ^a^T0.0417^ea^ pantāni  senāsanāni appasaddāni appanigghosāni vijanavātāni  manussarāhasseyyakāni paṭisallānasāruppānīti bhagavā, bhāgī vā  bhagavā cīvarapiṇḍapātasenāsanagilānapaccayabhesajjaparikkhārānanti  bhagavā, bhāgī vā bhagavā attharasassa dhammarasassa vimuttirasassa  adhisīlassa adhicittassa adhipaññāyāti bhagavā, bhāgī vā bhagavā  catunnaṃ jhānānaṃ catunnaṃ appamaññānaṃ catunnaṃ arūpasamāpattīnanti bhagavā,  bhāgī vā bhagavā aṭṭhannaṃ vimokkhānaṃ aṭṭhannaṃ abhibhāyatanānaṃ navannaṃ  anupubbavihārasamāpattīnanti bhagavā, bhāgī vā bhagavā dasannaṃ  saññābhāvanānaṃ dasannaṃ kasiṇasamāpattīnaṃ ānāpānassatisamādhissa  asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ  catunnaṃ sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ  balānaṃ sattannaṃ bojjhaṅgānaṃ ariyassa aṭṭhaṅgikassa maggassāti bhagavā,  bhāgī vā bhagavā dasannaṃ tathāgatabalānaṃ catunnaṃ vesārajjānaṃ catunnaṃ  paṭisambhidānaṃ channaṃ abhiññānaṃ channaṃ buddhadhammānanti ^a^P2.0346^ea^  bhagavā, bhagavāti netaṃ nāmaṃ mātarā kataṃ na pitarā kataṃ na  bhātarā kataṃ na bhaginiyā kataṃ na mittāmaccehi kataṃ na  ñātisālohitehi kataṃ na samaṇabrāhmaṇehi kataṃ na devatāhi kataṃ;  vimokkhantikametaṃ buddhānaṃ bhagavantānaṃ bodhiyā mūle saha  sabbaññutañāṇassa paṭilābhā sacchikā paññatti yadidaṃ bhagavāti --  mūlaṃ papañcasaṅkhāya iti bhagavā.

[03] ^b^mantā asmīti sabbamuparundhe^eb^ti. ^b^mantā^eb^ vuccati  paññā. yā paññā ^a^T0.0418^ea^ pajānanā...pe0... amoho dhammavicayo  sammādiṭṭhi. ^b^asmī^eb^ti rūpe asmīti māno asmīti chando  asmīti anusayo; vedanāya... saññāya... saṅkhāresu... viññāṇe  asmīti māno asmīti chando asmīti anusayoti. mūlaṃ  papañcasaṅkhāya iti bhagavā. ^b^mantā asmīti sabbamuparundhe^eb^ti.  papañcasaṅkhāya mūlañca asmimānañca mantāya sabbaṃ rundheyya  uparundheyya nirodheyya vūpasameyya atthaṅgameyya ^a^V0.0255^ea^ paṭipassambheyyāti --  mūlaṃ papañcasaṅkhāya iti bhagavā, mantā asmīti sabbamuparundhe.

[03] ^b^yā kāci taṇhā ajjhatta^eb^nti. ^b^yā kācī^eb^ti  sabbena sabbaṃ sabbathā sabbaṃ asesaṃ nissesaṃ pariyādiyanavacanametaṃ --  yā kācīti. ^b^taṇhā^eb^ti rūpataṇhā...pe0... dhammataṇhā.  ^b^ajjhatta^eb^nti ajjhattasamuṭṭhānā vā {ajjhattaṃ samuṭṭhāti (syā0)} sā taṇhāti -- ajjhattaṃ  ^a^M0.0269^ea^. atha vā ^b^ajjhattikaṃ^eb^ vuccati cittaṃ. yaṃ  cittaṃ mano mānasaṃ hadayaṃ paṇḍaraṃ mano manāyatanaṃ manindriyaṃ viññāṇaṃ  viññāṇakkhandho tajjā manoviññāṇadhātu. cittena sā taṇhā  sahagatā sahajātā saṃsaṭṭhā sampayuttā ekuppādā ekanirodhā ekavatthukā  ekārammaṇātipi ajjhattanti -- yā kāci taṇhā ajjhattaṃ.

[03] ^b^tāsaṃ vinayā sadā sato sikkhe^eb^ti. ^b^sadā^eb^ti  sadā sabbadā ^a^P2.0347^ea^ sabbakālaṃ niccakālaṃ dhuvakālaṃ,  satataṃ samitaṃ abbokiṇṇaṃ poṅkhānupoṅkhaṃ udakūmigajātaṃ  avīcisantatisahitaṃ phusitaṃ, purebhattaṃ pacchābhattaṃ ^a^T0.0419^ea^, purimaṃ yāmaṃ majjhimaṃ  yāmaṃ pacchimaṃ yāmaṃ, kāḷe juṇhe, vasse hemante gimhe, purime  vayokhandhe majjhime vayokhandhe pacchime vayokhandhe. ^b^sato^eb^ti  catūhi kāraṇehi sato -- kāye kāyānupassanāsatipaṭṭhānaṃ bhāvento  sato, vedanāsu...pe0... citte...pe0... dhammesu  dhammānupassanāsatipaṭṭhānaṃ bhāvento sato. aparehipi catūhi kāraṇehi  sato -- asati parivajjanāya sato, satikaraṇīyānaṃ dhammānaṃ katattā  sato, satipaṭipakkhānaṃ dhammānaṃ hatattā sato, satinimittānaṃ  asammuṭṭhattā sato. aparehipi catūhi kāraṇehi sato -- satiyā  samannāgatattā sato, satiyā vasitattā sato, satiyā pāguññatāya  sato, satiyā apaccorohanatāya sato. aparehipi catūhi kāraṇehi  sato -- sattattā sato, santattā sato, samitattā sato,  santadhammasamannāgatattā sato. buddhānussatiyā sato, dhammānussatiyā  sato, saṅghānussatiyā sato, sīlānussatiyā sato, cāgānussatiyā  sato, devatānussatiyā sato, ānāpānassatiyā sato, maraṇassatiyā  sato, kāyagatāsatiyā sato, upasamānussatiyā sato. yā sati  anussati paṭissati, sati saraṇatā dhāraṇatā apilāpanatā  asammussanatā, sati satindriyaṃ satibalaṃ sammāsati  satisambojjhaṅgo ekāyanamaggo -- ayaṃ vuccati sati. imāya  satiyā upeto samupeto, upagato samupagato, upapanno samupapanno,  samannāgato so vuccati sato.

[03] ^b^sikkhe^eb^ti ^a^T0.0420^ea^ tisso sikkhā -- adhisīlasikkhā,  adhicittasikkhā, adhipaññāsikkhā. katamā ^a^V0.0256^ea^ adhisīlasikkhā?  idha bhikkhu sīlavā hoti, pātimokkhasaṃvarasaṃvuto viharati  ācāragocarasampanno, aṇumattesu vajjesu ^a^M0.0270^ea^ bhayadassāvī,  samādāya sikkhati sikkhāpadesu, khuddako sīlakkhandho... mahanto  ^a^P2.0348^ea^ sīlakkhandho, sīlaṃ patiṭṭhā ādi caraṇaṃ saṃyamo  saṃvaro mukhaṃ pamukhaṃ kusalānaṃ dhammānaṃ samāpattiyā -- ayaṃ  adhisīlasikkhā.

[03] katamā adhicittasikkhā? idha bhikkhu vivicceva kāmehi  vivicca akusalehi dhammehi savitakkaṃ savicāraṃ vivekajaṃ pītisukhaṃ  paṭhamaṃ jhānaṃ upasampajja viharati. vitakkavicārānaṃ vūpasamā ajjhattaṃ  sampasādanaṃ cetaso ekodibhāvaṃ avitakkaṃ avicāraṃ samādhijaṃ  pītisukhaṃ dutiyaṃ jhānaṃ upasampajja viharati. pītiyā ca virāgā  upekkhako ca viharati sato ca sampajāno sukhañca kāyena  paṭisaṃvedeti, yaṃ taṃ ariyā ācikkhanti ``upekkhako satimā  sukhavihārī''ti tatiyaṃ jhānaṃ upasampajja viharati. sukhassa ca  pahānā dukkhassa ca pahānā pubbeva somanassadomanassānaṃ atthaṅgamā  ^b^adukkhamasukhaṃ^eb^ upekkhāsatipārisuddhiṃ catutthaṃ jhānaṃ upasampajja  viharati -- ayaṃ adhicittasikkhā.

[03] katamā adhipaññāsikkhā? idha bhikkhu paññavā hoti,  udayatthagāminiyā paññāya samannāgato ariyāya nibbedhikāya  sammādukkhakkhayagāminiyā. so idaṃ dukkhanti yathābhūtaṃ pajānāti,  ayaṃ dukkhasamudayoti yathābhūtaṃ pajānāti, ayaṃ dukkhanirodhoti  yathābhūtaṃ pajānāti ^a^T0.0421^ea^, ayaṃ dukkhanirodhagāminī paṭipadāti yathābhūtaṃ  pajānāti, ime āsavāti yathābhūtaṃ pajānāti, ayaṃ āsavasamudayoti  yathābhūtaṃ pajānāti, ayaṃ āsavanirodhoti yathābhūtaṃ pajānāti, ayaṃ  āsavanirodhagāminī paṭipadāti yathābhūtaṃ pajānāti -- ayaṃ  adhipaññāsikkhā.

[03] ^b^tāsaṃ vinayā sadā sato sikkhe^eb^ti. tāsaṃ taṇhānaṃ  vinayāya paṭivinayāya pahānāya vūpasamāya paṭinissaggāya  paṭipassaddhiyā adhisīlampi sikkheyya, adhicittampi sikkheyya,  adhipaññampi sikkheyya; imā tisso sikkhāyo āvajjanto  sikkheyya, pajānanto sikkheyya, passanto ^a^P2.0349^ea^  sikkheyya, paccavekkhanto sikkheyya, cittaṃ adhiṭṭhahanto sikkheyya,  saddhāya adhimuccanto sikkheyya, vīriyaṃ paggaṇhanto sikkheyya, satiṃ  upaṭṭhapento sikkheyya, cittaṃ samādahanto sikkheyya, paññāya  pajānanto sikkheyya, abhiññeyyaṃ abhijānanto sikkheyya, pariññeyyaṃ  parijānanto sikkheyya, pahātabbaṃ pajahanto sikkheyya, bhāvetabbaṃ  bhāvento sikkheyya, sacchikātabbaṃ ^a^M0.0271^ea^ sacchikaronto  sikkheyya ācareyya samācareyya samādāya vatteyyāti -- tāsaṃ vinayā  sadā sato sikkhe.

[03] tenāha ^a^V0.0257^ea^ bhagavā --

[21] ``mūlaṃ papañcasaṅkhāya, [iti bhagavā]

[27] mantā asmīti sabbamuparundhe.

[22] yā kāci taṇhā ajjhattaṃ, tāsaṃ vinayā sadā sato  sikkhe''ti..

[03] 152^b^.^eb^

[21] ^b^yaṃ^eb^ ^a^T0.0422^ea^ ^b^kiñci dhammamabhijaññā, ajjhattaṃ atha vāpi  bahiddhā.^eb^

[22] ^b^na tena thāmaṃ kubbetha, na hi sā nibbuti sataṃ  vuttā..^eb^

[03] ^b^yaṃ kiñci dhammamabhijaññā ajjhatta^eb^nti. yaṃ kiñci  attano guṇaṃ jāneyya kusale vā dhamme abyākate vā dhamme. katame  attano guṇā? uccā kulā pabbajito vā assaṃ {assa (syā0)}, mahābhogakulā  pabbajito vā assaṃ, uḷārabhogakulā pabbajito vā assaṃ, ñāto  yasassī sagahaṭṭhapabbajitānanti vā assaṃ, lābhimhi  cīvarapiṇḍapātasenāsanagilānapaccayabhesajjaparikkhārānanti vā assaṃ,  suttantiko vā assaṃ, vinayadharo vā assaṃ, dhammakathiko vā assaṃ,  āraññiko vā assaṃ, piṇḍapātiko vā assaṃ, paṃsukūliko vā  assaṃ, tecīvariko vā assaṃ, sapadānacāriko vā assaṃ,  khalupacchābhattiko vā assaṃ, nesajjiko vā assaṃ, yathāsanthatiko  vā assaṃ, paṭhamassa jhānassa lābhīti vā assaṃ, dutiyassa jhānassa  lābhīti vā assaṃ, tatiyassa jhānassa ^a^P2.0350^ea^ lābhīti  vā assaṃ, catutthassa jhānassa lābhīti vā assaṃ,  ākāsānañcāyatanasamāpattiyā lābhīti vā assaṃ,  viññāṇañcāyatanasamāpattiyā... ākiñcaññāyatanasamāpattiyā...  nevasaññānāsaññāyatanasamāpattiyā lābhīti vā assaṃ -- ime vuccanti  attano guṇā ^a^T0.0423^ea^. yaṃ kiñci attano guṇaṃ jāneyya ājāneyya  vijāneyya paṭivijāneyya paṭivijjheyyāti -- yaṃ kiñci  dhammamabhijaññā ajjhattaṃ. ^b^atha vāpi bahiddhā^eb^ti.  upajjhāyassa vā ācariyassa vā te guṇā assūti {assūti ajjhattaṃ (bahūsu)} -- atha vāpi  bahiddhā.

[03] ^b^na^eb^ ^a^M0.0272^ea^ ^b^tena thāmaṃ kubbethā^eb^ti.  attano vā guṇena paresaṃ vā guṇena thāmaṃ na kareyya, thambhaṃ na kareyya,  mānaṃ na kareyya, unnatiṃ na kareyya, unnamaṃ na kareyya, na tena mānaṃ  janeyya, na tena thaddho assa patthaddho paggahitasiroti -- na tena  thāmaṃ kubbetha.

[03] ^b^na hi sā nibbuti sataṃ vuttā^eb^ti. satānaṃ santānaṃ  sappurisānaṃ buddhānaṃ buddhasāvakānaṃ paccekabuddhānaṃ sā nibbutīti na  vuttā na pavuttā na ācikkhitā na desitā na paññapitā ^a^V0.0258^ea^ na paṭṭhapitā  na vivaṭā na vibhattā na uttānīkatā nappakāsitāti -- na hi sā  nibbuti sataṃ vuttā.

[03] tenāha bhagavā --

[21] ``yaṃ kiñci dhammamabhijaññā, ajjhattaṃ atha vāpi  bahiddhā.

[22] na tena thāmaṃ kubbetha, na hi sā nibbuti sataṃ  vuttā''ti..

[03] 153^b^.^eb^

[21] ^b^seyyo na tena maññeyya, nīceyyo atha vāpi  sarikkho.^eb^

[22] ^b^phuṭṭho^eb^ ^a^T0.0424^ea^ ^b^anekarūpehi, nātumānaṃ vikappayaṃ tiṭṭhe..^eb^

[03] ^b^seyyo na tena maññeyyā^eb^ti. ``seyyohamasmī''ti  atimānaṃ na janeyya jātiyā vā gottena vā kolaputtiyena vā  vaṇṇapokkharatāya ^a^P2.0351^ea^ vā dhanena vā ajjhenena vā  kammāyatanena vā sippāyatanena vā vijjāṭṭhānena vā sutena vā  paṭibhānena vā aññataraññatarena vā vatthunāti -- seyyo na tena  maññeyya.

[03] ^b^nīceyyo atha vāpi sarikkho^eb^ti. ``hīnohamasmī''ti  omānaṃ na janeyya jātiyā vā gottena vā...pe0... aññataraññatarena  vā vatthunā. ``sadisohamasmī''ti mānaṃ na janeyya jātiyā vā  gottena vā kolaputtiyena vā vaṇṇapokkharatāya vā dhanena vā  ajjhenena vā kammāyatanena vā sippāyatanena vā vijjāṭṭhānena vā  sutena vā paṭibhānena vā aññataraññatarena vā vatthunāti -- nīceyyo  atha vāpi sarikkho.

[03] ^b^phuṭṭho anekarūpehī^eb^ti. anekavidhehi ākārehi phuṭṭho  pareto samohito samannāgatoti -- phuṭṭho anekarūpehi.

[03] ^b^nātumānaṃ^eb^ ^a^M0.0273^ea^ ^b^vikappayaṃ tiṭṭhe^eb^ti.  ^b^ātumā^eb^ vuccati attā. attānaṃ kappento vikappento vikappaṃ  āpajjanto na tiṭṭheyyāti -- nātumānaṃ vikappayaṃ tiṭṭhe.

[03] tenāha bhagavā --

[21] ``seyyo ^a^T0.0425^ea^ na tena maññeyya, nīceyyo atha vāpi  sarikkho.

[22] phuṭṭho anekarūpehi, nātumānaṃ vikappayaṃ tiṭṭhe''ti..

[03] 154^b^.^eb^

[21] ^b^ajjhattamevupasame ^a^V0.0259^ea^, na aññato bhikkhu santimeseyya. ^eb^

[22] ^b^ajjhattaṃ upasantassa, natthi attā^eb^ {attaṃ (syā0)} ^b^kuto  nirattā^eb^ {nirattaṃ (syā0)} ^b^vā..^eb^

[03] ^b^ajjhattamevupasame^eb^ti. ajjhattaṃ rāgaṃ sameyya, dosaṃ  sameyya, mohaṃ sameyya, kodhaṃ...pe0... upanāhaṃ... makkhaṃ... paḷāsaṃ...  issaṃ... macchariyaṃ... māyaṃ... sāṭheyyaṃ... thambhaṃ... sārambhaṃ ^a^P2.0352^ea^ ... mānaṃ... atimānaṃ... madaṃ... pamādaṃ... sabbe  kilese... sabbe duccarite... sabbe darathe... sabbe pariḷāhe... sabbe  santāpe... sabbākusalābhisaṅkhāre sameyya upasameyya vūpasameyya  nibbāpeyya paṭipassambheyyāti -- ajjhattamevupasame.

[03] ^b^na aññato bhikkhu santimeseyyā^eb^ti. aññato  asuddhimaggena, micchāpaṭipadāya, aniyyānapatena, aññatra  satipaṭṭhānehi, aññatra sammappadhānehi, aññatra iddhipādehi, aññatra  indriyehi, aññatra balehi, aññatra bojjhaṅgehi, aññatra ariyā  aṭṭhaṅgikā maggā santiṃ upasantiṃ vūpasantiṃ nibbutiṃ paṭipassaddhiṃ na  eseyya na gaveseyya na pariyeseyyāti -- na aññato bhikkhu  santimeseyya.

[03] ^b^ajjhattaṃ^eb^ ^a^T0.0426^ea^ ^b^upasantassā^eb^ti. ajjhattaṃ rāgaṃ santassa, dosaṃ  santassa, mohaṃ santassa...pe0... sabbākusalābhisaṅkhāre santassa  upasantassa vūpasantassa nibbutassa paṭipassaddhiyāti -- ajjhattaṃ  upasantassa.

[03] ^b^natthi attā kuto nirattā vā^eb^ti. ^b^natthī^eb^ti  paṭikkhepo. ^b^attā^eb^ti attadiṭṭhi natthi; ^b^nirattā^eb^ti  ucchedadiṭṭhi natthi. ^b^attā^eb^ti gahitaṃ natthi; ^b^nirattā^eb^ti  muñcitabbaṃ natthi. yassatthi gahitaṃ, tassatthi muñcitabbaṃ. tassa  gahitaṃ gāhaṃ ^a^M0.0274^ea^ muñcanaṃ samatikkanto arahā  vuddhipārihānivītivatto. so vuṭṭhavāso ciṇṇacaraṇo...pe0...  jātimaraṇasaṃsāro, natthi tassa punabbhavoti -- natthi attā kuto  nirattā vā.

[03] tenāha bhagavā --

[21] ``ajjhattamevupasame, na aññato bhikkhu santimeseyya.

[22] ajjhattaṃ upasantassa, natthi attā kuto nirattā vā''ti..

[03] 155^b^.^eb^

[21] ^b^majjhe^eb^ ^a^V0.0260^ea^ ^a^P2.0353^ea^ ^b^yathā samuddassa,  ūmi no jāyatī ṭhito hoti.^eb^

[22] ^b^evaṃ ṭhito anejassa, ussadaṃ bhikkhu na kareyya^eb^ {kare (sī0)}  ^b^kuhiñci..^eb^

[03] ^b^majjhe yathā samuddassa, ūmi no jāyatī ṭhito hotī^eb^ti.  samuddo caturāsītiyojanasahassāni ubbedhena gambhīro. heṭṭhā  cattārīsayojanasahassāni ^a^T0.0427^ea^ udakaṃ macchakacchapehi kampati. upari  cattārīsayojanasahassāni udakaṃ vātehi kampati. majjhe  cattārīsayojanasahassāni udakaṃ na kampati na vikampati na calati  na vedhati nappavedhati na sampavedhati. anerito aghaṭṭito acalito  aluḷito abhanto vūpasanto tatra ūmi no jāyati, ṭhito hoti  samuddoti. evampi majjhe yathā samuddassa ūmi no jāyatī ṭhito  hoti.

[03] atha vā sattannaṃ pabbatānaṃ antarikāsu sattasīdantarā mahāsamuddā.  {sīdantarasamuddo (syā0)} tatra udakaṃ na kampati na vikampati na calati na vedhati  nappavedhati na sampavedhati. anerito aghaṭṭito acalito aluḷito  abhanto vūpasanto tatra ūmi no jāyati, ṭhito hoti samuddoti.  evampi majjhe yathā samuddassa ūmi no jāyatī ṭhito hoti.

[03] ^b^evaṃ ṭhito anejassā^eb^ti. ^b^eva^eb^nti  opammasampaṭipādanaṃ. ^b^ṭhito^eb^ti lābhepi na kampati, alābhepi  na kampati, yasepi na kampati, ayasepi na kampati, pasaṃsāyapi na  kampati, nindāyapi na kampati, sukhepi na kampati, dukkhepi na  kampati na vikampati na calati na vedhati nappavedhati na  sampavedhatīti -- evaṃ ṭhito. ^b^anejassā^eb^ti ejā vuccati taṇhā.  yo rāgo ^a^M0.0275^ea^ sārāgo...pe0... abhijjhā lobho  akusalamūlaṃ. yassesā ejā taṇhā pahīnā ucchinnā samucchinnā  vūpasantā paṭipassaddhā abhabbuppattikā ñāṇagginā daḍḍhā, so vuccati  anejo. ejāya pahīnattā anejo ^a^T0.0428^ea^; so lābhepi na iñjati, alābhepi  na iñjati, yasepi na iñjati, ayasepi ^a^P2.0354^ea^ na  iñjati, pasaṃsāyapi na iñjati, nindāyapi na iñjati, sukhepi na  iñjati, dukkhepi na iñjati, na calati na vedhati nappavedhati na  sampavedhatīti -- evaṃ ṭhito anejassa.

[03] ^b^ussadaṃ bhikkhu na kareyya kuhiñcī^eb^ti. ^b^ussadā^eb^ti  sattussadā -- rāgussadaṃ {rāgussado (syā0)}, dosussadaṃ, mohussadaṃ, mānussadaṃ, diṭṭhussadaṃ,  kilesussadaṃ, kammussadaṃ na kareyya na janeyya na sañjaneyya na  ^a^V0.0261^ea^ nibbatteyya nābhinibbatteyya. ^b^kuhiñcī^eb^ti kuhiñci kismiñci  katthaci ajjhattaṃ vā bahiddhā vā ajjhattabahiddhā vāti -- ussadaṃ  bhikkhu na kareyya kuhiñci.

[03] tenāha bhagavā --

[21] ``majjhe yathā samuddassa, ūmi no jāyatī ṭhito  hoti.

[22] evaṃ ṭhito anejassa, ussadaṃ bhikkhu na kareyya  kuhiñcī''ti..

[03] 156^b^.^eb^

[21] ^b^akittayī vivaṭacakkhu, sakkhidhammaṃ parissayavinayaṃ. ^eb^

[22] ^b^paṭipadaṃ vadehi bhaddante, pātimokkhaṃ atha vāpi  samādhiṃ..^eb^

[03] ^b^akittayī vivaṭacakkhū^eb^ti. ^b^akittayī^eb^ti kittitaṃ  ācikkhitaṃ desitaṃ paññapitaṃ paṭṭhapitaṃ vivaṭaṃ vibhattaṃ uttānīkataṃ  pakāsitanti ^a^T0.0429^ea^ -- akittayi {akittayīti akittayi parikittayi ācikkhi  desesi paññapesi paṭṭhapesi vivari vibhaji uttānimakāsi pakāsesīti  akittayi (syā0)}. ^b^vivaṭacakkhū^eb^ti bhagavā pañcahi  cakkhūhi vivaṭacakkhu -- maṃsacakkhunāpi vivaṭacakkhu, dibbena  cakkhunāpi vivaṭacakkhu, paññācakkhunāpi vivaṭacakkhu, buddhacakkhunāpi  vivaṭacakkhu, samantacakkhunāpi vivaṭacakkhu.

[03] kathaṃ bhagavā maṃsacakkhunāpi vivaṭacakkhu? maṃsacakkhumhipi  bhagavato pañca vaṇṇā saṃvijjanti -- nīlo ca vaṇṇo, pītako ca  vaṇṇo, lohitako ca ^a^M0.0276^ea^ vaṇṇo, kaṇho ca vaṇṇo,  odāto ^a^P2.0355^ea^ ca vaṇṇo. akkhilomāni ca bhagavato  yattha ca akkhilomāni patiṭṭhitāni taṃ nīlaṃ hoti sunīlaṃ  pāsādikaṃ dassaneyyaṃ umāpupphasamānaṃ {ummāpupphasamānaṃ (sī0 ka0),  ummārapupphasamānaṃ (syā0)}. tassa parato pītakaṃ hoti  supītakaṃ suvaṇṇavaṇṇaṃ pāsādikaṃ dassaneyyaṃ kaṇikārapupphasamānaṃ.  ubhayato ca akkhikūṭāni bhagavato lohitakāni honti  sulohitakāni pāsādikāni dassaneyyāni indagopakasamānāni.  majjhe kaṇhaṃ hoti sukaṇhaṃ alūkhaṃ siniddhaṃ pāsādikaṃ dassaneyyaṃ  addāriṭṭhakasamānaṃ {aḷāriṭṭhakasamānaṃ (syā0)}. tassa parato odātaṃ hoti suodātaṃ setaṃ paṇḍaraṃ  pāsādikaṃ dassaneyyaṃ osadhitārakasamānaṃ. tena bhagavā pākatikena  maṃsacakkhunā attabhāvapariyāpannena purimasucaritakammābhinibbattena  samantā yojanaṃ passati divā ceva rattiñca. yadā hipi  caturaṅgasamannāgato andhakāro hoti. sūriyo vā atthaṅgato hoti.  kāḷapakkho ca uposatho hoti. tibbo ca vanasaṇḍo hoti. mahā  ca kāḷamegho {akālamegho (syā0)} abbhuṭṭhito hoti. evarūpepi caturaṅgasamannāgate  andhakāre samantā yojanaṃ ^a^T0.0430^ea^ passati. natthi so kuṭṭo {kuḍḍo (sī0)} vā kavāṭaṃ vā  pākāro vā pabbato vā gaccho vā latā vā āvaraṇaṃ rūpānaṃ  dassanāya. ekañce tilaphalaṃ nimittaṃ ^a^V0.0262^ea^ katvā tilavāhe pakkhipeyya.  taññeva tilaphalaṃ uddhareyya. evaṃ parisuddhaṃ bhagavato pākatikaṃ  maṃsacakkhu. evaṃ bhagavā maṃsacakkhunāpi vivaṭacakkhu.

[03] kathaṃ bhagavā dibbena cakkhunāpi vivaṭacakkhu? bhagavā dibbena  cakkhunā visuddhena atikkantamānusakena satte passati cavamāne  upapajjamāne hīne paṇīte suvaṇṇe dubbaṇṇe sugate duggate.  yathākammūpage satte pajānāti -- ``ime vata bhonto sattā  kāyaduccaritena samannāgatā vacīduccaritena samannāgatā manoduccaritena  samannāgatā ariyānaṃ upavādakā micchādiṭṭhikā  micchādiṭṭhikammasamādānā ^a^P2.0356^ea^, te kāyassa bhedā paraṃ  maraṇā apāyaṃ duggatiṃ vinipātaṃ nirayaṃ upapannā. ime vā pana  bhonto sattā kāyasucaritena samannāgatā vacīsucaritena samannāgatā  manosucaritena samannāgatā ariyānaṃ anupavādakā sammādiṭṭhikā  sammādiṭṭhikammasamādānā, te kāyassa bhedā paraṃ maraṇā sugatiṃ saggaṃ  lokaṃ upapannā''ti ^a^M0.0277^ea^. iti dibbena cakkhunā  visuddhena atikkantamānusakena satte passati cavamāne upapajjamāne hīne  paṇīte suvaṇṇe dubbaṇṇe sugate duggate; yathākammūpage satte pajānāti.  ākaṅkhamāno ca bhagavā ekampi lokadhātuṃ passeyya, dvepi  lokadhātuyo passeyya, tissopi lokadhātuyo ^a^T0.0431^ea^ passeyya, catassopi  lokadhātuyo passeyya, pañcapi lokadhātuyo passeyya, dasapi  lokadhātuyo passeyya, vīsampi lokadhātuyo passeyya, tiṃsampi  lokadhātuyo passeyya, cattālīsampi lokadhātuyo passeyya, paññāsampi  lokadhātuyo passeyya, satampi lokadhātuyo passeyya, sahassimpi  cūḷanikaṃ lokadhātuṃ passeyya, dvisahassimpi majjhimikaṃ lokadhātuṃ  passeyya, tisahassimpi lokadhātuṃ passeyya, mahāsahassimpi {tisahassiṃ  mahāsahassimpi (sī0 ka0)} lokadhātuṃ  passeyya. yāvatakaṃ vā pana ākaṅkheyya tāvatakaṃ passeyya. evaṃ  parisuddhaṃ bhagavato dibbacakkhu. evaṃ bhagavā dibbena cakkhunāpi  vivaṭacakkhu.

[03] kathaṃ bhagavā paññācakkhunāpi vivaṭacakkhu? bhagavā mahāpañño  puthupañño hāsapañño javanapañño tikkhapañño nibbedhikapañño  paññāpabhedakusalo pabhinnañāṇo adhigatapaṭisambhido catuvesārajjappatto  dasabaladhārī purisāsabho purisasīho purisanāgo purisājañño  purisadhorayho anantañāṇo anantatejo anantayaso aḍḍho mahaddhano  dhanavā netā vinetā anunetā paññāpetā anijjhāpetā pekkhetā  pasādetā. so hi bhagavā anuppannassa maggassa uppādetā,  asañjātassa maggassa sañjanetā, anakkhātassa maggassa akkhātā,  maggaññū maggavidū maggakovido maggānugā ca pana etarahi sāvakā  viharanti pacchā samannāgatā.

[03] so ^a^V0.0263^ea^ hi bhagavā jānaṃ jānāti ^a^P2.0357^ea^ passaṃ  passati, cakkhubhūto ñāṇabhūto ^a^T0.0432^ea^ dhammabhūto brahmabhūto vattā pavattā  atthassa ninnetā amatassa dātā dhammassāmī tathāgato. natthi  tassa bhagavato aññātaṃ adiṭṭhaṃ aviditaṃ asacchikataṃ aphassitaṃ  paññāya. atītaṃ anāgataṃ paccuppannaṃ {atītānāgatapaccuppannaṃ (syā0) mahāni0 69} upādāya  sabbe dhammā sabbākārena buddhassa bhagavato ñāṇamukhe āpāthaṃ āgacchanti. yaṃ  kiñci neyyaṃ nāma atthi jānitabbaṃ {atthi dhammaṃ jānitabbaṃ (sī0 ka0)} attattho vā parattho vā  ubhayattho vā diṭṭhadhammiko vā attho ^a^M0.0278^ea^ samparāyiko  vā attho uttāno vā attho gambhīro vā attho gūḷho vā attho  paṭicchanno vā attho neyyo vā attho nīto vā attho anavajjo vā  attho nikkileso vā attho vodāno vā attho paramattho vā attho,  sabbaṃ taṃ {paramattho vā, sabbantaṃ (syā0)} antobuddhañāṇe parivattati.

[03] sabbaṃ kāyakammaṃ buddhassa bhagavato ñāṇānuparivatti sabbaṃ  vacīkammaṃ... sabbaṃ manokammaṃ... atīte buddhassa bhagavato appaṭihataṃ  ñāṇaṃ, anāgate paccuppanne appaṭihataṃ ñāṇaṃ. yāvatakaṃ neyyaṃ tāvatakaṃ  ñāṇaṃ, yāvatakaṃ ñāṇaṃ tāvatakaṃ neyyaṃ; neyyapariyantikaṃ ñāṇaṃ  ñāṇapariyantikaṃ neyyaṃ, neyyaṃ atikkamitvā ñāṇaṃ nappavattati, ñāṇaṃ  atikkamitvā neyyapatho natthi. aññamaññapariyantaṭṭhāyino te dhammā.  yathā dvinnaṃ samuggapaṭalānaṃ sammāphusitānaṃ heṭṭhimaṃ samuggapaṭalaṃ  uparimaṃ nātivattati, uparimaṃ samuggapaṭalaṃ heṭṭhimaṃ nātivattati,  aññamaññapariyantaṭṭhāyino; evameva buddhassa ^a^T0.0433^ea^ bhagavato neyyañca ñāṇañca  aññamaññapariyantaṭṭhāyino. yāvatakaṃ neyyaṃ tāvatakaṃ ^a^P2.0358^ea^  ñāṇaṃ, yāvatakaṃ ñāṇaṃ tāvatakaṃ neyyaṃ; neyyapariyantikaṃ  ñāṇaṃ ñāṇapariyantikaṃ neyyaṃ. neyyaṃ atikkamitvā ñāṇaṃ nappavattati,  ñāṇaṃ atikkamitvā neyyapatho natthi. aññamaññapariyantaṭṭhāyino te  dhammā.

[03] sabbadhammesu buddhassa bhagavato ñāṇaṃ pavattati. sabbe dhammā  buddhassa bhagavato āvajjanapaṭibaddhā ākaṅkhapaṭibaddhā  manasikārapaṭibaddhā cittuppādapaṭibaddhā. sabbasattesu buddhassa bhagavato  ñāṇaṃ pavattati. sabbesaṃ sattānaṃ bhagavā āsayaṃ jānāti, anusayaṃ  jānāti, caritaṃ jānāti, adhimuttiṃ jānāti, apparajakkhe  mahārajakkhe tikkhindriye mudindriye svākāre dvākāre suviññāpaye  duviññāpaye bhabbābhabbe satte pajānāti. sadevako loko samārako  sabrahmako sassamaṇabrāhmaṇī pajā sadevamanussā antobuddhañāṇe  parivattati {parivattanti (ka0) pasūrasuttaniddese avasānepi}.

[03] yathā ye keci macchakacchapā antamaso timitimiṅgalaṃ upādāya  antomahāsamudde parivattanti; evameva sadevako loko samārako  sabrahmako sassamaṇabrāhmaṇī pajā sadevamanussā ^a^V0.0264^ea^ antobuddhañāṇe  parivattati {parivattanti (ka0) pasūrasuttaniddese avasānepi}. yathā ye  keci pakkhī antamaso garuḷaṃ venateyyaṃ  upādāya ākāsassa padese parivattanti; evameva yepi te ^a^M0.0279^ea^  sāriputtasamā paññāya tepi buddhañāṇassa padese parivattanti;  buddhañāṇaṃ devamanussānaṃ paññaṃ pharitvā abhibhavitvā tiṭṭhati. yepi te  khattiyapaṇḍitā brāhmaṇapaṇḍitā ^a^T0.0434^ea^ gahapatipaṇḍitā samaṇapaṇḍitā nipuṇā  kataparappavādā vālavedhirūpā vobhindantā maññe caranti paññāgatena  diṭṭhigatāni, te pañhaṃ abhisaṅkharitvā abhisaṅkharitvā tathāgataṃ  upasaṅkamitvā pucchanti gūḷhāni ca paṭicchannāni ca. kathitā  visajjitā ca te pañhā bhagavatā honti niddiṭṭhakāraṇā.  upakkhittakā ca ^a^P2.0359^ea^ te bhagavato sampajjanti. atha  kho bhagavā tattha atirocati yadidaṃ paññāyāti. evaṃ bhagavā  paññācakkhunāpi vivaṭacakkhu.

[03] kathaṃ bhagavā buddhacakkhunāpi vivaṭacakkhu? bhagavā buddhacakkhunā  lokaṃ volokento addasa satte apparajakkhe mahārajakkhe tikkhindriye  mudindriye svākāre dvākāre suviññāpaye duviññāpaye appekacce  paralokavajjabhayadassāvino viharante, appekacce na  paralokavajjabhayadassāvino viharante. seyyathāpi nāma uppaliniyaṃ  vā paduminiyaṃ vā puṇḍarīkiniyaṃ vā appekaccāni uppalāni vā  padumāni vā puṇḍarīkāni vā udake jātāni udake saṃvaḍḍhāni udakā  anuggatāni antonimuggaposīni, appekaccāni uppalāni vā  padumāni vā puṇḍarīkāni vā udake jātāni udake saṃvaḍḍhāni  samodakaṃ ṭhitāni, appekaccāni uppalāni vā padumāni vā  puṇḍarīkāni vā udake jātāni udake saṃvaḍḍhāni udakā accuggamma  tiṭṭhanti anupalittāni udakena; evameva bhagavā buddhacakkhunā lokaṃ  volokento addasa satte apparajakkhe mahārajakkhe tikkhindriye  mudindriye svākāre dvākāre suviññāpaye duviññāpaye appekacce  paralokavajjabhayadassāvino ^a^T0.0435^ea^ viharante, appekacce na  paralokavajjabhayadassāvino viharante. jānāti bhagavā -- ``ayaṃ  puggalo rāgacarito, ayaṃ dosacarito, ayaṃ mohacarito, ayaṃ  vitakkacarito, ayaṃ saddhācarito, ayaṃ ñāṇacarito''ti.  rāgacaritassa bhagavā puggalassa asubhakathaṃ katheti; dosacaritassa  bhagavā puggalassa mettābhāvanaṃ ācikkhati; mohacaritassa bhagavā  puggalassa uddese paripucchāya kālena dhammassavane kālena  dhammasākacchāya garusaṃvāse niveseti; vitakkacaritassa bhagavā  puggalassa ānāpānassatiṃ ācikkhati; saddhācaritassa bhagavā  puggalassa pasādanīyaṃ nimittaṃ ācikkhati buddhasubodhiṃ ^a^P2.0360^ea^  ^a^M0.0280^ea^ {buddhasubuddhataṃ (ka0)} dhammasudhammataṃ saṅghasuppaṭipattiṃ sīlāni  ca; attano ñāṇacaritassa bhagavā puggalassa ācikkhati  vipassanānimittaṃ aniccākāraṃ dukkhākāraṃ anattākāraṃ.

[21] ``sele ^a^V0.0265^ea^ yathā pabbatamuddhaniṭṭhito, yathāpi passe janataṃ  samantato.

[27] tathūpamaṃ dhammamayaṃ sumedha, pāsādamāruyha samantacakkhu.

[22] sokāvatiṇṇaṃ janatamapetasoko, avekkhassu  jātijarābhibhūta''nti..

[03] evaṃ bhagavā buddhacakkhunāpi vivaṭacakkhu.

[03] kathaṃ bhagavā samantacakkhunāpi vivaṭacakkhu?  ^b^samantacakkhu^eb^ vuccati sabbaññutañāṇaṃ. bhagavā sabbaññutañāṇena  upeto samupeto upagato ^a^T0.0436^ea^ samupagato upapanno samupapanno samannāgato.

[21] ``na tassa adiṭṭhamidhatthi kiñci, atho  aviññātamajānitabbaṃ.

[22] sabbaṃ abhiññāsi yadatthi neyyaṃ, tathāgato tena  samantacakkhū''ti..

[03] evaṃ bhagavā samantacakkhunāpi vivaṭacakkhūti -- akittayi  vivaṭacakkhu.

[03] ^b^sakkhidhammaṃ parissayavinaya^eb^nti. ^b^sakkhidhamma^eb^nti  na itihitihaṃ, na itikirāya, na paramparāya, na piṭakasampadāya, na  takkahetu, na nayahetu, na ākāraparivitakkena, na  diṭṭhinijjhānakkhantiyā sāmaṃ sayamabhiññātaṃ attapaccakkhaṃ dhammanti --  sakkhidhammaṃ. ^b^parissayavinaya^eb^nti. ^b^parissayā^eb^ti dve  parissayā -- pākaṭaparissayā ca paṭicchannaparissayā ca. katame  pākaṭaparissayā? sīhā byagghā dīpī acchā taracchā ^a^P2.0361^ea^  kokā mahiṃsā {gomahisā (syā0) mahāni0 5} hatthī ahi vicchikā satapadī, corā vā  assu mānavā vā katakammā vā akatakammā vā, cakkhurogo  sotarogo ghānarogo jivhārogo kāyarogo sīsarogo kaṇṇarogo  mukharogo dantarogo kāso sāso pināso ḍāho {ḍaho (sī0 syā0) mahāni0  5} jaro kucchirogo  mucchā pakkhandikā sūlā visūcikā kuṭṭhaṃ gaṇḍo kilāso soso  apamāro ^a^M0.0281^ea^ daddu kaṇḍu kacchu rakhasā vitacchikā  lohitapittaṃ {lohitaṃ pittaṃ (syā0 ka0)} madhumeho aṃsā piḷakā bhagandalā, pittasamuṭṭhānā ābādhā  semhasamuṭṭhānā ābādhā ^a^T0.0437^ea^ vātasamuṭṭhānā ābādhā sannipātikā ābādhā  utupariṇāmajā ābādhā visamaparihārajā ābādhā opakkamikā  ābādhā kammavipākajā ābādhā, sītaṃ uṇhaṃ jighacchā pipāsā  uccāro passāvo ḍaṃsamakasavātātapasarīsapasamphassā iti vā -- ime  vuccanti pākaṭaparissayā.

[03] katame paṭicchannaparissayā? kāyaduccaritaṃ vacīduccaritaṃ  manoduccaritaṃ kāmacchandanīvaraṇaṃ ^a^V0.0266^ea^ byāpādanīvaraṇaṃ thinamiddhanīvaraṇaṃ  uddhaccakukkuccanīvaraṇaṃ vicikicchānīvaraṇaṃ rāgo doso moho kodho  upanāho makkho paḷāso issā macchariyaṃ māyā sāṭheyyaṃ thambho  sārambho māno atimāno mado pamādo, sabbe kilesā sabbe  duccaritā sabbe darathā sabbe pariḷāhā sabbe santāpā  sabbākusalābhisaṅkhārā -- ime vuccanti paṭicchannaparissayā.

[03] ^b^parissayā^eb^ti kenaṭṭhena parissayā? parisahantīti  parissayā, parihānāya saṃvattantīti parissayā, tatrāsayāti parissayā.  kathaṃ parisahantīti parissayā? te parissayā taṃ puggalaṃ sahanti  parisahanti abhibhavanti ajjhottharanti pariyādiyanti maddanti. evaṃ  parisahantīti -- parissayā.

[03] kathaṃ parihānāya saṃvattantīti parissayā? te parissayā  kusalānaṃ dhammānaṃ antarāyāya parihānāya saṃvattanti. katamesaṃ  kusalānaṃ dhammānaṃ? sammāpaṭipadāya anulomapaṭipadāya  apaccanīkapaṭipadāya ^a^T0.0438^ea^ ^a^P2.0362^ea^ aviruddhapaṭipadāya  anvatthapaṭipadāya dhammānudhammapaṭipadāya sīlesu paripūrakāritāya  indriyesu guttadvāratāya bhojane mattaññutāya jāgariyānuyogassa  satisampajaññassa catunnaṃ satipaṭṭhānānaṃ bhāvanānuyogassa catunnaṃ  sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ balānaṃ  sattannaṃ bojjhaṅgānaṃ ariyassa aṭṭhaṅgikassa maggassa bhāvanānuyogassa  -- imesaṃ kusalānaṃ dhammānaṃ antarāyāya parihānāya saṃvattanti.  evampi parihānāya saṃvattantīti -- parissayā.

[03] kathaṃ ^a^M0.0282^ea^ tatrāsayāti parissayā? tatthete pāpakā  akusalā dhammā uppajjanti attabhāvasannissayā. yathā bile  bilāsayā pāṇā sayanti, dake dakāsayā pāṇā sayanti, vane  vanāsayā pāṇā sayanti, rukkhe rukkhāsayā pāṇā sayanti; evameva  tatthete pāpakā akusalā dhammā uppajjanti attabhāvasannissayāti.  evampi tatrāsayāti -- parissayā.

[03] vuttañhetaṃ bhagavatā -- ``sāntevāsiko, bhikkhave, bhikkhu  sācariyako dukkhaṃ na phāsu viharati. kathañca, bhikkhave, bhikkhu  sāntevāsiko sācariyako dukkhaṃ na phāsu viharati? idha,  bhikkhave, bhikkhuno cakkhunā rūpaṃ disvā uppajjanti pāpakā  akusalā dhammā sarasaṅkappā saññojaniyā, tyassa anto vasanti  anvāssavanti pāpakā akusalā dhammāti. tasmā ^a^V0.0267^ea^ sāntevāsikoti  vuccati. te naṃ samudācaranti, samudācaranti {samudācārenti (sī0)} naṃ pāpakā  ^a^T0.0439^ea^ akusalā dhammāti. tasmā sācariyakoti vuccati.

[03] ``puna caparaṃ, bhikkhave, bhikkhuno sotena saddaṃ  sutvā...pe0... ghānena gandhaṃ ghāyitvā... jivhāya rasaṃ sāyitvā...  kāyena phoṭṭhabbaṃ phusitvā ^a^P2.0363^ea^... manasā dhammaṃ  viññāya uppajjanti pāpakā akusalā dhammā sarasaṅkappā  saññojaniyā, tyassa anto vasanti anvāssavanti pāpakā akusalā  dhammāti. tasmā sāntevāsikoti vuccati. te naṃ samudācaranti,  samudācaranti naṃ pāpakā akusalā dhammāti. tasmā sācariyakoti  vuccati. evaṃ kho, bhikkhave, bhikkhu sāntevāsiko sācariyako  dukkhaṃ na phāsu viharatī''ti. evampi tatrāsayāti -- parissayā.

[03] vuttañhetaṃ bhagavatā -- ``tayome, bhikkhave, antarāmalā  antarāamittā antarāsapattā antarāvadhakā antarāpaccatthikā. katame  tayo? lobho, bhikkhave, antarāmalo {antarāmalaṃ (sī0 ka0) itivu0 88}  antarāamitto antarāsapatto  antarāvadhako antarāpaccatthiko; doso, bhikkhave...pe0... moho,  bhikkhave, antarāmalo antarāamitto antarāsapatto antarāvadhako  antarāpaccatthiko. ime kho, bhikkhave, tayo antarāmalā  antarāamittā antarāsapattā antarāvadhakā antarāpaccatthikā''ti.

[21] ``anatthajanano ^a^M0.0283^ea^ lobho, lobho  cittappakopano.

[22] bhayamantarato jātaṃ, taṃ jano nāvabujjhati..

[21] ``luddho ^a^T0.0440^ea^ atthaṃ na jānāti, luddho dhammaṃ na passati.

[22] andhantamaṃ {andhatamaṃ (syā0) itivu0 88} tadā hoti, yaṃ lobho sahate naraṃ..

[21] ``anatthajanano doso, doso cittappakopano.

[22] bhayamantarato jātaṃ, taṃ jano nāvabujjhati..

[21] ``kuddho atthaṃ na jānāti, kuddho dhammaṃ na passati.

[22] andhantamaṃ tadā hoti, yaṃ doso sahate naraṃ..

[21] ``anatthajanano ^a^V0.0268^ea^ ^a^P2.0364^ea^ moho, moho  cittappakopano.

[22] bhayamantarato jātaṃ, taṃ jano nāvabujjhati..

[21] ``mūḷho atthaṃ na jānāti, mūḷho dhammaṃ na passati.

[22] andhantamaṃ tadā hoti, yaṃ moho sahate nara''nti..

[03] evampi tatrāsayāti -- parissayā.

[03] vuttañhetaṃ bhagavatā -- ``tayo kho, mahārāja, purisassa dhammā  ajjhattaṃ uppajjamānā uppajjanti ahitāya dukkhāya aphāsuvihārāya.  katame tayo? lobho kho, mahārāja, purisassa dhammo ajjhattaṃ  uppajjamāno uppajjati ahitāya dukkhāya aphāsuvihārāya; doso  kho, mahārāja...pe0... moho kho, mahārāja, purisassa dhammo  ajjhattaṃ uppajjamāno uppajjati ahitāya dukkhāya aphāsuvihārāya.  ime kho, mahārāja, tayo purisassa dhammā ajjhattaṃ uppajjamānā  uppajjanti ahitāya dukkhāya aphāsuvihārāya.

[21] ``lobho ^a^T0.0441^ea^ doso ca moho ca, purisaṃ pāpacetasaṃ.

[22] hiṃsanti attasambhūtā, tacasāraṃva samphala''nti..

[03] evampi tatrāsayāti -- parissayā.

[03] vuttañhetaṃ ^a^M0.0284^ea^ bhagavatā --

[21] ``rāgo ca doso ca ito nidānā, aratī ratī  lomahaṃso itojā.

[22] ito samuṭṭhāya manovitakkā, kumārakā  dhaṅkamivossajantī''ti..

[03] evampi tatrāsayāti -- parissayā.

[03] ^b^parissayavinaya^eb^nti ^a^P2.0365^ea^ parissayavinayaṃ  parissayappahānaṃ parissayavūpasamaṃ parissayapaṭinissaggaṃ  parissayapaṭipassaddhiṃ amataṃ nibbānanti -- sakkhidhammaṃ  parissayavinayaṃ.

[03] ^b^paṭipadaṃ vadehi bhaddante^eb^ti. paṭipadaṃ vadehi --  sammāpaṭipadaṃ anulomapaṭipadaṃ apaccanīkapaṭipadaṃ ^a^V0.0269^ea^ aviruddhapaṭipadaṃ  anvatthapaṭipadaṃ dhammānudhammapaṭipadaṃ sīlesu paripūrakāritaṃ indriyesu  guttadvārataṃ bhojane mattaññutaṃ jāgariyānuyogaṃ satisampajaññaṃ cattāro  satipaṭṭhāne cattāro sammappadhāne cattāro iddhipāde pañcindriyāni pañca  balāni satta bojjhaṅge ariyaṃ aṭṭhaṅgikaṃ maggaṃ nibbānañca  nibbānagāminiñca paṭipadaṃ vadehi ācikkha desehi paññapehi paṭṭhapehi  vivara vibhaja uttānīkarohi pakāsehīti -- paṭipadaṃ vadehi.  ^b^bhaddante^eb^ti so nimmito ^a^T0.0442^ea^ buddhaṃ bhagavantaṃ ālapati. atha vā yaṃ  tvaṃ dhammaṃ ācikkhasi desesi paññapesi paṭṭhapesi vivari vibhaji  uttānīakāsi pakāsesi sabbaṃ taṃ sundaraṃ bhaddakaṃ kalyāṇaṃ anavajjaṃ  sevitabbanti -- paṭipadaṃ vadehi bhaddante.

[03] ^b^pātimokkhaṃ atha vāpi samādhi^eb^nti.  ^b^pātimokkha^eb^nti sīlaṃ patiṭṭhā ādi caraṇaṃ saṃyamo saṃvaro mukhaṃ  pamukhaṃ kusalānaṃ dhammānaṃ samāpattiyā. ^b^atha vāpi samādhi^eb^nti  yā cittassa ṭhiti saṇṭhiti avaṭṭhiti avisāhāro avikkhepo  avisāhatamānasatā samatho samādhindriyaṃ samādhibalaṃ sammāsamādhīti  -- pātimokkhaṃ atha vāpi samādhiṃ.

[03] tenāha so nimmito --

[21] ``akittayī vivaṭacakkhu, sakkhidhammaṃ parissayavinayaṃ.

[22] paṭipadaṃ vadehi bhaddante, pātimokkhaṃ atha vāpi  samādhi''nti..

[03] 157^b^.^eb^

[21] ^b^cakkhūhi^eb^ ^a^M0.0285^ea^ ^b^neva lolassa,  gāmakathāya āvaraye sotaṃ.^eb^

[22] ^b^rase ca nānugijjheyya, na ca mamāyetha kiñci  lokasmiṃ..^eb^

[03] ^b^cakkhūhi^eb^ ^a^P2.0366^ea^ ^b^neva lolassā^eb^ti.  kathaṃ cakkhuloloti? idhekacco cakkhuloliyena samannāgato hoti --  ``adiṭṭhaṃ dakkhitabbaṃ ^a^T0.0443^ea^, diṭṭhaṃ samatikkamitabba''nti ārāmena ārāmaṃ  uyyānena uyyānaṃ gāmena gāmaṃ nigamena nigamaṃ nagarena nagaraṃ raṭṭhena  raṭṭhaṃ janapadena janapadaṃ dīghacārikaṃ anavaṭṭhitacārikaṃ {anavatthitacārikaṃ (sī0  syā0)} anuyutto ca hoti rūpassa dassanāya. evampi cakkhulolo hoti.

[03] atha vā bhikkhu antaragharaṃ paviṭṭho vīthiṃ paṭipanno asaṃvuto  gacchati hatthiṃ olokento, assaṃ olokento, rathaṃ olokento,  pattiṃ olokento, itthiyo olokento, purise olokento, kumārake  olokento, kumārikāyo olokento, antarāpaṇaṃ olokento  ^a^V0.0270^ea^, gharamukhāni olokento, uddhaṃ olokento, adho olokento,  disāvidisaṃ vipekkhamāno gacchati. evampi cakkhulolo hoti.

[03] atha vā bhikkhu cakkhunā rūpaṃ disvā nimittaggāhī hoti  anubyañjanaggāhī. yatvādhikaraṇamenaṃ cakkhundriyaṃ asaṃvutaṃ viharantaṃ  abhijjhādomanassā pāpakā akusalā dhammā anvāssaveyyuṃ, tassa  saṃvarāya na paṭipajjati, na rakkhati cakkhundriyaṃ, cakkhundriye na  saṃvaraṃ āpajjati. evampi cakkhulolo hoti.

[03] yathā vā paneke bhonto samaṇabrāhmaṇā saddhādeyyāni bhojanāni  bhuñjitvā te evarūpaṃ visūkadassanaṃ anuyuttā viharanti, seyyathidaṃ --  naccaṃ gītaṃ vāditaṃ pekkhaṃ akkhānaṃ pāṇissaraṃ vetāḷaṃ kumbhathūṇaṃ {kumbhathūnaṃ (sī0  syā0 ka0)} sobhanakaṃ {sobhanagarakaṃ (sī0 syā0)} caṇḍālaṃ  vaṃsaṃ dhovanaṃ hatthiyuddhaṃ assayuddhaṃ mahiṃsayuddhaṃ {mahisayuddhaṃ (sī0 syā0)}  usabhayuddhaṃ ajayuddhaṃ meṇḍayuddhaṃ kukkuṭayuddhaṃ vaṭṭakayuddhaṃ daṇḍayuddhaṃ muṭṭhiyuddhaṃ  nibbuddhaṃ uyyodhikaṃ ^a^P2.0367^ea^ balaggaṃ senābyūhaṃ  anīkadassanaṃ iti vā ^a^T0.0444^ea^. evampi cakkhulolo hoti.

[03] kathaṃ ^a^M0.0286^ea^ na cakkhulolo hoti? idha bhikkhu  antaragharaṃ paviṭṭho vīthiṃ paṭipanno saṃvuto gacchati na hatthiṃ  olokento, na assaṃ olokento, na rathaṃ olokento, na pattiṃ  olokento, na itthiyo olokento, na purise olokento, na  kumārake olokento, na kumārikāyo olokento, na antarāpaṇaṃ  olokento, na gharamukhāni olokento, na uddhaṃ olokento, na  adho olokento, na disāvidisāvipekkhamāno gacchati. evampi  na cakkhulolo hoti.

[03] atha vā bhikkhu cakkhunā rūpaṃ disvā na nimittaggāhī hoti  nānubyañjanaggāhī. yatvādhikaraṇamenaṃ cakkhundriyaṃ asaṃvutaṃ viharantaṃ  abhijjhādomanassā pāpakā akusalā dhammā anvāssaveyyuṃ, tassa  saṃvarāya paṭipajjati, rakkhati cakkhundriyaṃ, cakkhundriye saṃvaraṃ  āpajjati. evampi na cakkhulolo hoti.

[03] yathā vā paneke bhonto samaṇabrāhmaṇā saddhādeyyāni bhojanāni  bhuñjitvā te evarūpaṃ visūkadassanaṃ ananuyuttā viharanti, seyyathidaṃ  -- naccaṃ gītaṃ vāditaṃ pekkhaṃ akkhānaṃ...pe0... anīkadassanaṃ iti  vā. evarūpā visūkadassanā paṭivirato hoti. evampi na  cakkhulolo hoti.

[03] ^b^cakkhūhi^eb^ ^a^V0.0271^ea^ ^b^neva lolassā^eb^ti. cakkhuloliyaṃ pajaheyya  vinodeyya byantiṃ kareyya anabhāvaṃ gameyya, cakkhuloliyā ārato  assa virato paṭivirato nikkhanto nissaṭo vippamutto visaññutto  vimariyādikatena cetasā ^a^T0.0445^ea^ vihareyyāti -- cakkhūhi neva lolassa.

[03] ^b^gāmakathāya āvaraye sota^eb^nti. gāmakathā vuccati  bāttiṃsa tiracchānakathā, seyyathidaṃ -- rājakathā corakathā  mahāmattakathā senākathā bhayakathā yuddhakathā annakathā pānakathā  vatthakathā yānakathā sayanakathā mālākathā gandhakathā ñātikathā  gāmakathā nigamakathā ^a^P2.0368^ea^ nagarakathā janapadakathā  itthikathā {itthikathā purisakathā (bahūsu)} sūrakathā visikhākathā kumbhaṭṭhānakathā pubbapetakathā  nānattakathā lokakkhāyikā samuddakkhāyikā itibhavābhavakathā iti vā.  ^b^gāmakathāya āvaraye sota^eb^nti ^a^M0.0287^ea^. gāmakathāya  sotaṃ āvareyya nivāreyya saṃvareyya rakkheyya gopeyya pidaheyya  pacchindeyyāti -- gāmakathāya āvaraye sotaṃ.

[03] ^b^rase ca nānugijjheyyā^eb^ti. ^b^rase cā^eb^ti mūlaraso  khandharaso tacaraso pattaraso puppharaso phalaraso ambilaṃ madhuraṃ  tittakaṃ kaṭukaṃ loṇikaṃ khārikaṃ lambikaṃ kasāvo sādu asādu sītaṃ  uṇhaṃ. santeke samaṇabrāhmaṇā rasagiddhā; te jivhaggena rasaggāni  pariyesantā āhiṇḍanti, te ambilaṃ labhitvā anambilaṃ pariyesanti,  anambilaṃ labhitvā ambilaṃ pariyesanti...pe0... sītaṃ labhitvā uṇhaṃ  pariyesanti, uṇhaṃ labhitvā sītaṃ pariyesanti. te yaṃ yaṃ labhitvā  tena tena na tussanti, aparāparaṃ pariyesanti, manāpikesu rasesu rattā  giddhā gadhitā mucchitā ajjhosannā laggā laggitā palibuddhā.  yassesā rasataṇhā pahīnā samucchinnā...pe0... ñāṇagginā ^a^T0.0446^ea^ daḍḍhā,  so paṭisaṅkhā yoniso āhāraṃ āhāreti neva davāya...pe0...  anavajjatā ca phāsuvihāro cāti.

[03] yathā vaṇaṃ ālimpeyya yāvadeva āruhaṇatthāya {āruhanatthāya (ka0)  purābhedasuttaniddese sattamagāthāvaṇṇanāyaṃ}, yathā vā pana  akkhaṃ abbhañjeyya yāvadeva bhārassa nittharaṇatthāya, yathā vā puttamaṃsaṃ  āhāraṃ āhāreyya yāvadeva kantārassa nittharaṇatthāya; evamevaṃ bhikkhu  paṭisaṅkhā yoniso āhāraṃ ^a^P2.0369^ea^ āhāreti neva  davāya...pe0... anavajjatā ca phāsuvihāro cāti rasataṇhaṃ pajaheyya  vinodeyya byantiṃ kareyya anabhāvaṃ gameyya, rasataṇhāya ārato assa  virato paṭivirato nikkhanto nissaṭo vippamutto visaññutto  vimariyādikatena cetasā vihareyyāti -- rase ca nānugijjheyya.

[03] ^b^na ca mamāyetha kiñci lokasmi^eb^nti. ^b^mamattā^eb^ti  dve mamattā -- taṇhāmamattañca diṭṭhimamattañca ^a^V0.0272^ea^ ...pe0... idaṃ  taṇhāmamattaṃ...pe0... idaṃ diṭṭhimamattaṃ. taṇhāmamattaṃ pahāya diṭṭhimamattaṃ  paṭinissajjitvā cakkhuṃ na mamāyeyya na gaṇheyya na parāmaseyya  nābhiniviseyya; sotaṃ... ghānaṃ... jivhaṃ... kāyaṃ... rūpe... sadde...  gandhe... rase... phoṭṭhabbe... kulaṃ... gaṇaṃ... āvāsaṃ... lābhaṃ...  yasaṃ... pasaṃsaṃ... sukhaṃ... cīvaraṃ... piṇḍapātaṃ... senāsanaṃ...  gilānapaccayabhesajjaparikkhāraṃ... kāmadhātuṃ... rūpadhātuṃ...  arūpadhātuṃ... kāmabhavaṃ... rūpabhavaṃ... arūpabhavaṃ... saññābhavaṃ...  asaññābhavaṃ... nevasaññānāsaññābhavaṃ ^a^T0.0447^ea^... ekavokārabhavaṃ...  catuvokārabhavaṃ... pañcavokārabhavaṃ ^a^M0.0288^ea^... atītaṃ...  anāgataṃ... paccuppannaṃ... diṭṭhasutamutaviññātabbe dhamme na mamāyeyya na  gaṇheyya na parāmaseyya nābhiniviseyya. ^b^kiñcī^eb^ti kiñci  rūpagataṃ vedanāgataṃ saññāgataṃ saṅkhāragataṃ viññāṇagataṃ.  ^b^lokasmi^eb^nti apāyaloke...pe0... āyatanaloketi -- na ca  mamāyetha kiñci lokasmiṃ.

[03] tenāha bhagavā --

[21] ``cakkhūhi neva lolassa, gāmakathāya āvaraye sotaṃ.

[22] rase ca nānugijjheyya, na ca mamāyetha kiñci  lokasmi''nti..

[03] 158^b^.^eb^

[21] ^b^phassena yadā phuṭṭhassa, paridevaṃ bhikkhu na kareyya  kuhiñci.^eb^

[22] ^b^bhavañca nābhijappeyya, bheravesu ca na sampavedheyya.. ^eb^

[03] ^b^phassena^eb^ ^a^P2.0370^ea^ ^b^yadā phuṭṭhassā^eb^ti.  ^b^phasso^eb^ti rogaphasso. rogaphassena phuṭṭho pareto samohito  samannāgato assa; cakkhurogena phuṭṭho pareto samohito samannāgato  assa, sotarogena...pe0... ghānarogena... jivhārogena...  kāyarogena... sīsarogena... kaṇṇarogena... mukharogena...  dantarogena... kāsena... sāsena... pināsena... ḍāhena... jarena...  kucchirogena... mucchāya... pakkhandikāya... sūlāya...  visūcikāya... kuṭṭhena... gaṇḍena... kilāsena... sosena...  apamārena... dadduyā... kaṇḍuyā ^a^T0.0448^ea^... kacchuyā... rakhasāya...  vitacchikāya... lohitena... pittena... madhumehena... aṃsāya...  piḷakāya... bhagandalena... pittasamuṭṭhānena ābādhena... semhasamuṭṭhānena  ābādhena... vātasamuṭṭhānena ābādhena... sannipātikena ābādhena...  utupariṇāmajena ābādhena... visamaparihārajena ābādhena...  opakkamikena ābādhena... kammavipākajena ābādhena... sītena...  uṇhena... jighacchāya... pipāsāya... uccārena... passāvena...  ḍaṃsamakasavātātapasarīsapasamphassehi phuṭṭho pareto samohito samannāgato  assāti -- phassena yadā phuṭṭhassa.

[01] ^b^paridevaṃ^eb^ ^a^V0.0273^ea^ ^b^bhikkhu na kareyya kuhiñcī^eb^ti. ādevaṃ  paridevaṃ ādevanaṃ paridevanaṃ ādevitattaṃ paridevitattaṃ vācā palāpaṃ  vippalāpaṃ lālappaṃ lālappāyanaṃ lālappāyitattaṃ na kareyya na janeyya  na sañjaneyya na ^a^M0.0289^ea^ nibbatteyya nābhinibbatteyya.  ^b^kuhiñcī^eb^ti kuhiñci kimhici katthaci ajjhattaṃ vā bahiddhā vā  ajjhattabahiddhā vāti -- paridevaṃ bhikkhu na kareyya kuhiñci.

[03] ^b^bhavañca nābhijappeyyā^eb^ti. kāmabhavaṃ na jappeyya, rūpabhavaṃ  na jappeyya, arūpabhavaṃ na jappeyya na pajappeyya nābhijappeyyāti --  bhavañca nābhijappeyya.

[03] ^b^bheravesu ca na sampavedheyyā^eb^ti. ^b^bheravā^eb^ti  ekenākārena bhayampi bheravampi taññeva. vuttañhetaṃ ^a^P2.0371^ea^  bhagavatā -- ``etaṃ nūna taṃ bhayaṃ bheravaṃ na jahe  āgacchatī''ti. bahiddhārammaṇaṃ vuttaṃ sīhā byagghā ^a^T0.0449^ea^ dīpī acchā  taracchā kokā mahiṃsā assā hatthī ahi vicchikā satapadī, corā  vā assu mānavā vā katakammā vā akatakammā vā. athāparena  ākārena bhayaṃ vuccati ajjhattikaṃ cittasamuṭṭhānaṃ bhayaṃ bhayānakaṃ  chambhitattaṃ lomahaṃso cetaso ubbego utrāso, jātibhayaṃ jarābhayaṃ  byādhibhayaṃ maraṇabhayaṃ rājabhayaṃ corabhayaṃ aggibhayaṃ udakabhayaṃ  attānuvādabhayaṃ parānuvādabhayaṃ daṇḍabhayaṃ duggatibhayaṃ ūmibhayaṃ  kumbhīlabhayaṃ āvaṭṭabhayaṃ susukābhayaṃ {suṃsukābhayaṃ (syā0)} ājīvikabhayaṃ asilokabhayaṃ  parisāya sārajjabhayaṃ madanabhayaṃ duggatibhayaṃ bhayaṃ bhayānakaṃ chambhitattaṃ  lomahaṃso cetaso ubbego utrāso. ^b^bheravesu ca na  sampavedheyyā^eb^ti bherave passitvā vā suṇitvā vā na vedheyya na  pavedheyya na sampavedheyya na taseyya na uttaseyya na paritaseyya na  bhāyeyya na santāsaṃ āpajjeyya, abhīrū assa achambhī anutrāsī  apalāyī, pahīnabhayabheravo vigatalomahaṃso vihareyyāti -- bheravesu ca  na sampavedheyya.

[03] tenāha bhagavā --

[21] ``phassena yadā phuṭṭhassa, paridevaṃ bhikkhu na kareyya  kuhiñci.

[22] bhavañca nābhijappeyya, bheravesu ca na sampavedheyyā''ti..

[03] 159^b^.^eb^

[21] ^b^annānamatho pānānaṃ, khādanīyānamathopi vatthānaṃ. ^eb^

[22] ^b^laddhā^eb^ ^a^T0.0450^ea^ ^b^na sannidhiṃ kayirā, na ca parittase tāni  alabhamāno..^eb^

[03] ^b^annānamatho^eb^ ^a^P2.0372^ea^ ^a^M0.0290^ea^  ^b^pānānaṃ, khādanīyānamathopi vatthāna^eb^nti. ^b^annāna^eb^nti  odano kummāso sattu maccho maṃsaṃ. ^b^pānāna^eb^nti aṭṭha pānāni  -- ambapānaṃ, jambupānaṃ, cocapānaṃ, mocapānaṃ, madhupānaṃ ^a^V0.0274^ea^, muddikapānaṃ,  sālukapānaṃ, phārusakapānaṃ. aparānipi aṭṭha pānāni --  kosambapānaṃ, kolapānaṃ, badarapānaṃ, ghatapānaṃ, telapānaṃ, payopānaṃ,  yāgupānaṃ, rasapānaṃ. ^b^khādanīyāna^eb^nti piṭṭhakhajjakaṃ, pūvakhajjakaṃ,  mūlakhajjakaṃ, tacakhajjakaṃ, pattakhajjakaṃ, pupphakhajjakaṃ, phalakhajjakaṃ.  ^b^vatthāna^eb^nti cha cīvarāni -- khomaṃ, kappāsikaṃ, koseyyaṃ,  kambalaṃ, sāṇaṃ, bhaṅganti -- annānamatho pānānaṃ khādanīyānamathopi  vatthānaṃ.

[03] ^b^laddhā na sannidhiṃ kayirā^eb^ti. ^b^laddhā^eb^ti laddhā  labhitvā adhigantvā vinditvā paṭilabhitvā na kuhanāya, na lapanāya,  na nemittikatāya, na nippesikatāya, na lābhena lābhaṃ  nijigīsanatāya {nijigiṃsanatāya (sī0 syā0)}, na kaṭṭhadānena, na veḷudānena, na pattadānena, na  pupphadānena, na phaladānena, na sinānadānena, na cuṇṇadānena, na  mattikādānena, na dantakaṭṭhadānena, na mukhodakadānena, na  cāṭukamyatāya, na muggasūpyatāya {na muggasuppatāya (sī0), na muggasūpatāya  (syā0)}, na pāribhaṭayayatāya, na  pīṭhamaddikatāya {piṭṭhimaṃsikatāya (sī0), piṭṭhimaddikatāya (ka0)}, na vatthuvijjāya, na tiracchānavijjāya, na  aṅgavijjāya, na nakkhattavijjāya, na dūtagamanena, na pahiṇagamanena,  na jaṅghapesaniyena, na vejjakammena, na navakammena, na  piṇḍapaṭipiṇḍakena, na ^a^T0.0451^ea^ dānānuppadānena dhammena samena laddhā labhitvā  adhigantvā vinditvā paṭilabhitvāti -- laddhā. ^b^na sannidhiṃ  kayirā^eb^ti annasannidhiṃ pānasannidhiṃ vatthasannidhiṃ yānasannidhiṃ  sayanasannidhiṃ gandhasannidhiṃ āmisasannidhiṃ na kareyya na janeyya na  sañjaneyya na nibbatteyya nābhinibbatteyyāti -- laddhā na sannidhiṃ  kayirā.

[01] ^b^na ca parittase tāni alabhamāno^eb^ti. annaṃ vā  na labhāmi ^a^P2.0373^ea^, pānaṃ vā na labhāmi, vatthaṃ vā na  labhāmi, kulaṃ vā na labhāmi, gaṇaṃ vā na labhāmi, āvāsaṃ vā na  labhāmi, lābhaṃ vā na labhāmi, yasaṃ vā na labhāmi, pasaṃsaṃ vā na  labhāmi, sukhaṃ vā na labhāmi, cīvaraṃ vā na labhāmi, piṇḍapātaṃ vā  na labhāmi, senāsanaṃ vā na labhāmi, gilānapaccayabhesajjaparikkhāraṃ  vā na labhāmi, gilānupaṭṭhākaṃ vā na labhāmi, ``appaññātomhī''ti  na taseyya na uttaseyya na parittaseyya na bhāyeyya na santāsaṃ  āpajjeyya ^a^M0.0291^ea^, abhīrū assa achambhī anutrāsī  apalāyī, pahīnabhayabheravo vigatalomahaṃso vihareyyāti -- na ca  parittase tāni alabhamāno.

[01] tenāha bhagavā --

[21] ``annānamatho pānānaṃ, khādanīyānamathopi vatthānaṃ.

[22] laddhā na sannidhiṃ kayirā, na ca parittase tāni  alabhamāno''ti..

[03] 160^b^.^eb^

[21] ^b^jhāyī^eb^ ^a^T0.0452^ea^ ^a^V0.0275^ea^ ^b^na pādalolassa, virame kukkuccā nappamajjeyya. ^eb^

[22] ^b^athāsanesu sayanesu, appasaddesu bhikkhu vihareyya.. ^eb^

[03] ^b^jhāyī na pādalolassā^eb^ti. ^b^jhāyī^eb^ti paṭhamenapi  jhānena jhāyī, dutiyenapi jhānena jhāyī, tatiyenapi jhānena jhāyī,  catutthenapi jhānena jhāyī, savitakkasavicārenapi jhānena jhāyī,  avitakkavicāramattenapi jhānena jhāyī, avitakkāvicārenapi jhānena  jhāyī, sappītikenapi jhānena jhāyī, nippītikenapi jhānena jhāyī,  pītisahagatenapi jhānena jhāyī, sātasahagatenapi jhānena jhāyī,  sukhasahagatenapi jhānena jhāyī, upekkhāsahagatenapi jhānena jhāyī,  suññatenapi jhānena jhāyī, animittenapi jhānena jhāyī,  appaṇihitenapi jhānena jhāyī, lokiyenapi jhānena jhāyī,  lokuttarenapi jhānena jhāyī, jhānarato ekattamanuyutto paramatthagarukoti  {sadatthagarukoti (sī0 syā0)} -- jhāyī.

[03] ^b^na^eb^ ^a^P2.0374^ea^ ^b^pādalolassā^eb^ti. kathaṃ  pādalolo hoti? idhekacco pādaloliyena samannāgato hoti  ārāmena ārāmaṃ uyyānena uyyānaṃ gāmena gāmaṃ nigamena nigamaṃ  nagarena nagaraṃ raṭṭhena raṭṭhaṃ janapadena janapadaṃ dīghacārikaṃ  anavaṭṭhitacārikaṃ anuyutto viharati. evampi pādalolo hoti.

[03] atha vā bhikkhu antopisaṅghārāme pādaloliyena samannāgato  hoti. na atthahetu na kāraṇahetu uddhato avūpasantacitto ^a^T0.0453^ea^ pariveṇato  pariveṇaṃ gacchati vihārato vihāraṃ gacchati aḍḍhayogato ^a^M0.0292^ea^  aḍḍhayogaṃ gacchati pāsādato pāsādaṃ gacchati hammiyato  hammiyaṃ gacchati guhāya guhaṃ gacchati leṇato leṇaṃ gacchati kuṭito  kuṭiṃ gacchati kūṭāgārato kūṭāgāraṃ gacchati aṭṭato aṭṭaṃ gacchati  māḷato māḷaṃ gacchati uddaṇḍato uddaṇḍaṃ gacchati upaṭṭhānasālato  upaṭṭhānasālaṃ gacchati maṇḍalamāḷato maṇḍalamāḷaṃ gacchati rukkhamūlato  rukkhamūlaṃ gacchati. yattha vā pana bhikkhū nisīdanti tahiṃ  gacchati, tattha ekassa vā dutiyo hoti, dvinnaṃ vā tatiyo hoti,  tiṇṇaṃ vā catuttho hoti. tattha bahuṃ samphappalāpaṃ palapati,  seyyathidaṃ -- rājakathaṃ corakathaṃ mahāmattakathaṃ senākathaṃ bhayakathaṃ  yuddhakathaṃ annakathaṃ pānakathaṃ vatthakathaṃ yānakathaṃ sayanakathaṃ mālākathaṃ  gandhakathaṃ ñātikathaṃ gāmakathaṃ nigamakathaṃ nagarakathaṃ janapadakathaṃ  itthikathaṃ sūrakathaṃ visikhākathaṃ kumbhaṭṭhānakathaṃ pubbapetakathaṃ nānattakathaṃ  lokakkhāyikaṃ samuddakkhāyikaṃ iti bhavābhavakathaṃ iti vā. evampi  pādalolo hoti.

[03] ^b^na^eb^ ^a^V0.0276^ea^ ^b^pādalolassā^eb^ti. pādaloliyaṃ pajaheyya vinodeyya  byantiṃ kareyya anabhāvaṃ gameyya, pādaloliyā ārato assa virato  paṭivirato ^a^P2.0375^ea^ nikkhanto nissaṭo vippamutto  visaññutto vimariyādikatena cetasā vihareyya careyya vicareyya  iriyeyya vatteyya pāleyya yapeyya yāpeyya, paṭisallānārāmo assa  paṭisallānarato ajjhattaṃ cetosamathamanuyutto ^a^T0.0454^ea^ anirākatajjhāno  vipassanā samannāgato brūhetā suññāgārānaṃ jhāyī jhānarato  ekattamanuyutto paramatthagarukoti -- jhāyī na pādalolassa.

[03] ^b^virame kukkuccā nappamajjeyyā^eb^ti. ^b^kukkucca^eb^nti  hatthakukkuccampi kukkuccaṃ, pādakukkuccampi kukkuccaṃ, hatthapādakukkuccampi  kukkuccaṃ, akappiye kappiyasaññitā, kappiye akappiyasaññitā, avajje  vajjasaññitā, vajje avajjasaññitā, yaṃ evarūpaṃ kukkuccaṃ kukkuccāyanā  kukkuccāyitattaṃ cetaso vippaṭisāro manovilekho -- idaṃ vuccati  kukkuccaṃ.

[03] api ca dvīhi kāraṇehi uppajjati kukkuccaṃ cetaso vippaṭisāro  manovilekho -- katattā ca akatattā ca. kathaṃ katattā ca akatattā  ca uppajjati kukkuccaṃ cetaso vippaṭisāro manovilekho? ``kataṃ me  kāyaduccaritaṃ, akataṃ me kāyasucarita''nti uppajjati kukkuccaṃ cetaso  ^a^M0.0293^ea^ vippaṭisāro manovilekho, ``kataṃ me vacīduccaritaṃ,  akataṃ me vacīsucarita''nti uppajjati kukkuccaṃ cetaso vippaṭisāro  manovilekho, ``kataṃ me manoduccaritaṃ, akataṃ me  manosucaritanti...pe0... ``kato me pāṇātipāto, akatā me  pāṇātipātā veramaṇī''ti uppajjati kukkuccaṃ...pe0... manovilekho,  ``kataṃ me adinnādānaṃ... kato me kāmesumicchācāro... kato me  musāvādo... katā me pisuṇavācā... katā me pharusavācā... kato  me samphappalāpo... katā me abhijjhā... kato me byāpādo... katā  me micchādiṭṭhi, akatā me sammādiṭṭhī''ti uppajjati kukkuccaṃ cetaso  vippaṭisāro manovilekho ^a^T0.0455^ea^. evaṃ katattā ca akatattā ca uppajjati  kukkuccaṃ cetaso vippaṭisāro manovilekho.

[03] atha vā ``sīlesumhi ^a^P2.0376^ea^ na  paripūrakārī''ti uppajjati kukkuccaṃ cetaso vippaṭisāro manovilekho,  ``indriyesumhi aguttadvāro''ti...pe0... ``bhojane  amattaññumhī''ti... ``jāgariyaṃ ananuyuttomhī''ti... ``na  satisampajaññena samannāgatomhī''ti... ``abhāvitā me cattāro  satipaṭṭhānā''ti... ``abhāvitā me cattāro sammappadhānā''ti...  ``abhāvitā me cattāro ^a^V0.0277^ea^ iddhipādā''ti... ``abhāvitāni me  pañcindriyānī''ti... ``abhāvitāni me pañca balānī''ti...  ``abhāvitā me satta bojjhaṅgā''ti... ``abhāvito me ariyo  aṭṭhaṅgiko maggo''ti... ``dukkhaṃ me apariññāta''nti... ``samudayo  me appahīno''ti... ``maggo me abhāvito''ti... ``nirodho me  asacchikato''ti uppajjati kukkuccaṃ cetaso vippaṭisāro manovilekho.  ^b^virame kukkuccā^eb^ti kukkuccā ārameyya virameyya paṭivirameyya  kukkuccaṃ pajaheyya vinodeyya byantiṃ kareyya anabhāvaṃ gameyya. kukkuccā  ārato assa virato paṭivirato nikkhanto nissaṭo vippamutto  visaññutto vimariyādikatena cetasā vihareyyāti -- virame kukkuccā.

[03] ^b^nappamajjeyyā^eb^ti sakkaccakārī assa sātaccakārī  aṭṭhitakārī anolīnavuttiko anikkhittacchando anikkhittadhuro  appamādo kusalesu dhammesu. ``kadāhaṃ aparipūraṃ vā sīlakkhandhaṃ  paripūreyyaṃ, paripūraṃ vā sīlakkhandhaṃ tattha tattha paññāya  anuggaṇheyya''nti? yo tattha chando ca vāyāmo ca ussāho ca  ussoḷhī ca thāmo ca appaṭivānī ca sati ^a^T0.0456^ea^ ca sampajaññañc ātappaṃ  padhānaṃ adhiṭṭhānaṃ anuyogo appamādo kusalesu dhammesu ^a^M0.0294^ea^.  ``kadāhaṃ aparipūraṃ vā samādhikkhandhaṃ...pe0...  paññākkhandhaṃ... vimuttikkhandhaṃ... vimuttiñāṇadassanakkhandhaṃ... kadāhaṃ  apariññātaṃ vā dukkhaṃ parijāneyyaṃ, appahīne vā kilese pajaheyyaṃ,  abhāvitaṃ vā maggaṃ bhāveyyaṃ, asacchikataṃ vā nirodhaṃ  sacchikareyya''nti? yo tattha chando ca vāyāmo ca ussāho ca  ussoḷhī ca thāmo ca appaṭivānī ca sati ca sampajaññañc ātappaṃ  ^a^P2.0377^ea^ padhānaṃ adhiṭṭhānaṃ anuyogo appamādo kusalesu  dhammesūti -- virame kukkuccā nappamajjeyya.

[03] ^b^athāsanesu sayanesu, appasaddesu bhikkhu vihareyyā^eb^ti.  ^b^athā^eb^ti padasandhi...pe0... āsanaṃ vuccati yattha nisīdati --  mañco pīṭhaṃ bhisi taṭṭikā cammakhaṇḍo tiṇasanthāro paṇṇasanthāro  palālasanthāro. sayanaṃ vuccati senāsanaṃ vihāro aḍḍhayogo pāsādo  hammiyaṃ guhāti -- athāsanesu sayanesu.

[03] ^b^appasaddesu bhikkhu vihareyyā^eb^ti. appasaddesu  appanigghosesu vijanavātesu manussarāhasseyyakesu paṭisallānasāruppesu  senāsanesu careyya vicareyya vihareyya iriyeyya vatteyya pāleyya  yapeyya yāpeyyāti -- athāsanesu sayanesu appasaddesu bhikkhu vihareyya.

[03] tenāha ^a^V0.0278^ea^ bhagavā --

[21] ``jhāyī na pādalolassa, virame kukkuccā nappamajjeyya.

[22] athāsanesu ^a^T0.0457^ea^ sayanesu, appasaddesu bhikkhu vihareyyā''ti..

[03] 161^b^.^eb^

[21] ^b^niddaṃ na bahulīkareyya, jāgariyaṃ bhajeyya ātāpī. ^eb^

[22] ^b^tandiṃ māyaṃ hassaṃ khiḍḍaṃ, methunaṃ vippajahe savibhūsaṃ.. ^eb^

[03] ^b^niddaṃ na bahulīkareyyā^eb^ti. rattindivaṃ chakoṭṭhāsaṃ kāretvā  pañcakoṭṭhāsaṃ paṭipajjeyya ekakoṭṭhāsaṃ nippajjeyyāti -- niddaṃ na  bahulīkareyya.

[03] ^b^jāgariyaṃ bhajeyya ātāpī^eb^ti. idha bhikkhu divasaṃ  caṅkamena nisajjāya āvaraṇīyehi dhammehi cittaṃ parisodheyya, rattiyā  paṭhamaṃ yāmaṃ caṅkamena nisajjāya āvaraṇīyehi dhammehi cittaṃ  parisodheyya, rattiyā majjhimaṃ ^a^P2.0378^ea^ yāmaṃ ^a^M0.0295^ea^  dakkhiṇena passena sīhaseyyaṃ kappeyya pādepādaṃ accādhāya  sato sampajāno uṭṭhānasaññaṃ manasikaritvā, rattiyā pacchimaṃ yāmaṃ  paccuṭṭhāya caṅkamena nisajjāya āvaraṇīyehi dhammehi cittaṃ parisodheyya.

[03] ^b^jāgariyaṃ bhajeyyā^eb^ti jāgariyaṃ bhajeyya sambhajeyya seveyya  niseveyya saṃseveyya paṭiseveyyāti -- jāgariyaṃ bhajeyya.

[03] ^b^ātāpī^eb^ti. ātappaṃ vuccati vīriyaṃ {viriyaṃ (sī0 syā0)}. yo cetasiko  vīriyārambho nikkamo parakkamo uyyāmo vāyāmo ussāho ussoḷhī  thāmo ṭhiti asithilaparakkamatā anikkhittacchandatā anikkhittadhuratā  dhurasampaggaho vīriyaṃ ^a^T0.0458^ea^ vīriyindriyaṃ vīriyabalaṃ sammāvāyāmo.  iminā ātāpena upeto samupeto upagato samupagato upapanno  samupapanno samannāgato so vuccati ātāpīti -- jāgariyaṃ bhajeyya  ātāpī.

[03] ^b^tandiṃ māyaṃ hassaṃ khiḍḍaṃ, methunaṃ vippajahe savibhūsa^eb^nti.  ^b^tandī^eb^ti {tandinti (sī0)} tandī tandiyanā tandiyitattaṃ {natthi  attadaṇḍasuttaniddese khuddakavatthuvibhaṅgepi} tandimanakatā ālasyaṃ  ālasyāyanā ālasyāyitattaṃ. māyā vuccati vañcanikā cariyā.  idhekacco kāyena duccaritaṃ caritvā...pe0... vācāya manasā duccaritaṃ  caritvā tassa paṭicchādanahetu pāpikaṃ icchaṃ paṇidahati. mā maṃ  jaññāti {jaññūti (ka0)} icchati, mā maṃ jaññāti saṅkappeti, mā maṃ jaññāti vācaṃ  bhāsati, mā maṃ jaññāti kāyena parakkamati. yā evarūpā  ^a^V0.0279^ea^ māyāvitā accasarā vañcanā nikati nikiraṇā pariharaṇā gūhanā  parigūhanā chādanā paricchādanā {paṭicchādanā (sī0 ka0) mahāniddese} anuttānīkammaṃ anāvikammaṃ  vocchādanā pāpakiriyā -- ayaṃ vuccati māyā. ^b^hassa^eb^nti  idhekacco ativelaṃ dantavidaṃsakaṃ hasati. vuttañhetaṃ bhagavatā --  ``kumārakamidaṃ, bhikkhave ^a^P2.0379^ea^, ariyassa vinaye  yadidaṃ ativelaṃ dantavidaṃsakaṃ hasita''nti.

[03] ^b^khiḍḍā^eb^ti dve khiḍḍā -- kāyikā ca khiḍḍā vācasikā ca  khiḍḍā. katamā kāyikā khiḍḍā? hatthīhipi kīḷanti, assehipi  kīḷanti, rathehipi kīḷanti, dhanūhipi kīḷanti, aṭṭhapadehipi  kīḷanti, dasapadehipi kīḷanti, ākāsepi kīḷanti, parihārapathepi  kīḷanti, santikāyapi kīḷanti ^a^T0.0459^ea^, khalikāyapi kīḷanti, ghaṭikāyapi  kīḷanti, salākahatthenapi kīḷanti, akkhenapi kīḷanti,  paṅkacīrenapi kīḷanti ^a^M0.0296^ea^, vaṅkakenapi kīḷanti,  mokkhacikāyapi kīḷanti, ciṅgulakenapi kīḷanti, pattāḷhakenapi  kīḷanti, rathakenapi kīḷanti, dhanukenapi kīḷanti, akkharikāyapi  kīḷanti, manesikāyapi kīḷanti, yathāvajjenapi kīḷanti -- ayaṃ  kāyikā khiḍḍā. katamā vācasikā khiḍḍā? mukhabherikaṃ {mukhabheriyaṃ (syā0)}  mukhālambaraṃ mukhaḍiṇḍimakaṃ {mukhadeṇḍimakaṃ (sī0 syā0)} mukhavalimakaṃ  mukhabheruḷakaṃ {mukhabherulakaṃ (sī0)} mukhadaddarikaṃ  nāṭakaṃ lāpaṃ gītaṃ davakammaṃ -- ayaṃ vācasikā khiḍḍā.

[03] methunadhammo nāma yo so asaddhammo gāmadhammo vasaladhammo  duṭṭhullo odakantiko rahasso dvayaṃdvayasamāpatti. kiṃkāraṇā vuccati  methunadhammo? ubhinnaṃ rattānaṃ sārattānaṃ avassutānaṃ pariyuṭṭhitānaṃ  pariyādinnacittānaṃ ubhinnaṃ sadisānaṃ dhammoti, taṃkāraṇā vuccati  methunadhammo. yathā ubho kalahakārakā methunakāti vuccanti, ubho  bhaṇḍanakārakā...pe0... ubho bhassakārakā... ubho  adhikaraṇakārakā... ubho vivādakārakā... ubho vādino... ubho  sallāpakā methunakāti vuccanti ^a^P2.0380^ea^; evameva ubhinnaṃ  rattānaṃ sārattānaṃ avassutānaṃ pariyuṭṭhitānaṃ pariyādinnacittānaṃ ubhinnaṃ  sadisānaṃ dhammoti, taṃkāraṇā vuccati methunadhammo.

[03] ^b^vibhūsā^eb^ti dve vibhūsā -- atthi agāriyassa vibhūsā,  atthi pabbajitassa vibhūsā. katamā agāriyassa vibhūsā? kesā  ca massu ca mālā ca gandhā ^a^T0.0460^ea^ ca vilepanā ca ābharaṇā ca pilandhanā  ca vatthañca sayanāsanañca veṭhanañca ucchādanaṃ parimaddanaṃ nhāpanaṃ  sambāhanaṃ ādāsaṃ añjanaṃ mālāvilepanaṃ mukhacuṇṇakaṃ mukhalepaṃ hatthabandhaṃ  sikhābandhaṃ {vasikkhābandhaṃ (syā0)} daṇḍanāḷiyaṃ khaggaṃ chattaṃ citrā upāhanā uṇhīsaṃ maṇiṃ  vāḷabījaniṃ odātāni vatthāni dīghadasāni iti vā -- ayaṃ  agāriyassa vibhūsā. katamā pabbajitassa vibhūsā? cīvaramaṇḍanā  ^a^V0.0280^ea^ pattamaṇḍanā senāsanamaṇḍanā imassa vā pūtikāyassa bāhirānaṃ vā  parikkhārānaṃ maṇḍanā vibhūsanā keḷanā parikeḷanā gedhitatā gedhitattaṃ  capalatā cāpalyaṃ -- ayaṃ pabbajitassa vibhūsā.

[03] ^b^tandiṃ māyaṃ hassaṃ khiḍḍaṃ, methunaṃ vippajahe savibhūsa^eb^nti.  tandiñca māyañca hassañca khiḍḍañca methunadhammañca savibhūsaṃ  saparivāraṃ saparibhaṇḍaṃ saparikkhāraṃ pajaheyya vinodeyya byantiṃ kareyya  anabhāvaṃ gameyyāti -- tandiṃ māyaṃ hassaṃ khiḍḍaṃ, methunaṃ vippajahe  savibhūsaṃ.

[03] tenāha bhagavā --

[21] ``niddaṃ ^a^M0.0297^ea^ na bahulīkareyya, jāgariyaṃ  bhajeyya ātāpī.

[22] tandiṃ māyaṃ hassaṃ khiḍḍaṃ, methunaṃ vippajahe  savibhūsa''nti..

[03] 162^b^.^eb^

[21] ^b^āthabbaṇaṃ^eb^ ^a^P2.0381^ea^ ^b^supinaṃ  lakkhaṇaṃ, no vidahe athopi nakkhattaṃ.^eb^

[22] ^b^virutañca^eb^ ^a^T0.0461^ea^ ^b^gabbhakaraṇaṃ, tikicchaṃ māmako na seveyya.. ^eb^

[03] ^b^āthabbaṇaṃ supinaṃ lakkhaṇaṃ, no vidahe athopi  nakkhatta^eb^nti. āthabbaṇikā āthabbaṇaṃ payojenti, nagare vā ruddhe {rundhe  (ka0)} saṅgāme vā paccupaṭṭhite parasenapaccatthikesu paccāmittesu ītiṃ uppādenti,  upaddavaṃ uppādenti, rogaṃ uppādenti, pajjarakaṃ karonti, sūlaṃ karonti,  visūcikaṃ karonti, pakkhandikaṃ karonti. evaṃ āthabbaṇikā  āthabbaṇaṃ payojenti.

[03] supinapāṭhakā supinaṃ ādisanti, yo pubbaṇhasamayaṃ supinaṃ  passati, evaṃ vipāko hoti. yo majjhanhikasamayaṃ {majjhantikasamayaṃ (bahūsu)} supinaṃ passati,  evaṃ vipāko hoti. yo sāyanhasamayaṃ supinaṃ passati, evaṃ vipāko  hoti. yo purime yāme...pe0... yo majjhime yāme... yo pacchime  yāme... yo dakkhiṇena passena nipanno... yo vāmena passena  nipanno... yo uttānaṃ nipanno... yo avakujja nipanno... yo candaṃ  passati... yo sūriyaṃ passati... yo mahāsamuddaṃ passati... yo  sineruṃ pabbatarājānaṃ passati... yo hatthiṃ passati... yo assaṃ  passati... yo rathaṃ passati... yo pattiṃ passati... yo senābyūhaṃ  passati... yo ārāmarāmaṇeyyakaṃ passati... yo vanarāmaṇeyyakaṃ  passati... yo bhūmirāmaṇeyyakaṃ passati... yo pokkharaṇīrāmaṇeyyakaṃ  {pokkharaṇirāmaṇeyyakaṃ (syā0)} passati, evaṃ vipāko hotīti. evaṃ supinapāṭhakā supinaṃ  ādisanti.

[03] lakkhaṇapāṭhakā ^a^V0.0281^ea^ lakkhaṇaṃ ādisanti -- maṇilakkhaṇaṃ  daṇḍalakkhaṇaṃ ^a^T0.0462^ea^ vatthalakkhaṇaṃ asilakkhaṇaṃ usulakkhaṇaṃ dhanulakkhaṇaṃ  āvudhalakkhaṇaṃ itthilakkhaṇaṃ purisalakkhaṇaṃ kumārikālakkhaṇaṃ  kumāralakkhaṇaṃ dāsilakkhaṇaṃ dāsalakkhaṇaṃ hatthilakkhaṇaṃ assalakkhaṇaṃ  mahiṃsalakkhaṇaṃ usabhalakkhaṇaṃ goṇalakkhaṇaṃ ^a^M0.0298^ea^  ajalakkhaṇaṃ meṇḍalakkhaṇaṃ ^a^P2.0382^ea^ kukkuṭalakkhaṇaṃ  vaṭṭalakkhaṇaṃ godhālakkhaṇaṃ kaṇṇikālakkhaṇaṃ kacchapalakkhaṇaṃ  migalakkhaṇaṃ iti vāti. evaṃ lakkhaṇapāṭhakā lakkhaṇaṃ ādisanti.

[03] nakkhattapāṭhakā nakkhattaṃ ādisanti. aṭṭhavīsati nakkhattāni.  iminā nakkhattena gharappaveso kattabbo, iminā nakkhattena makuṭaṃ  bandhitabbaṃ, iminā nakkhattena vāreyyaṃ kāretabbaṃ, iminā nakkhattena  bījanīhāro {bījanihāro (syā0 ka0)} kattabbo, iminā nakkhattena  saṃvāso {gharavāso (syā0)} gantabboti. evaṃ  nakkhattapāṭhakā nakkhattaṃ ādisanti.

[03] ^b^āthabbaṇaṃ supinaṃ lakkhaṇaṃ, no vidahe athopi  nakkhatta^eb^nti. āthabbaṇañca supinañca lakkhaṇañca nakkhattañca no  vidaheyya na careyya na samācareyya na samādāya vatteyya. atha vā  na gaṇheyya na uggaṇheyya na dhāreyya na upadhāreyya na upalakkheyya  nappayojeyyāti -- āthabbaṇaṃ supinaṃ lakkhaṇaṃ, no vidahe athopi  nakkhattaṃ.

[03] ^b^virutañca gabbhakaraṇaṃ, tikicchaṃ māmako na seveyyā^eb^ti.  virutaṃ vuccati migavākkaṃ. migavākkapāṭhakā {migacakkaṃ. migacakkapāṭhakā (syā0)} migavākkaṃ  ādisanti -- sakuntānaṃ vā catuppadānaṃ vā rutaṃ {rudaṃ (syā0)} vassitaṃ jānantīti. evaṃ  migavākkapāṭhakā migavākkaṃ ādisanti. gabbhakaraṇīyā gabbhaṃ  saṇṭhāpenti. dvīhi ^a^T0.0463^ea^ kāraṇehi gabbho na saṇṭhāti -- pāṇakehi vā  vātakuppehi vā. pāṇakānaṃ vā vātakuppānaṃ vā paṭighātāya osadhaṃ  dentīti. evaṃ gabbhakaraṇīyā gabbhaṃ saṇṭhāpenti. ^b^tikicchā^eb^ti  pañca tikicchā -- sālākiyaṃ, sallakattiyaṃ, kāyatikicchaṃ, bhūtiyaṃ,  komārabhaccaṃ. ^b^māmako^eb^ti buddhamāmako dhammamāmako  saṅghamāmako, so vā bhagavantaṃ mamāyati bhagavā vā taṃ puggalaṃ  pariggaṇhāti. vuttañhetaṃ ^a^P2.0383^ea^ bhagavatā -- ``ye te,  bhikkhave, bhikkhū kuhā thaddhā lapā siṅgī unnaḷā asamāhitā na me  te, bhikkhave, bhikkhū māmakā, apagatā ca te, bhikkhave, bhikkhū  imasmā dhammavinayā, na ca te bhikkhū imasmiṃ dhammavinaye vuddhiṃ  virūḷhiṃ vepullaṃ āpajjanti. ye ca kho, bhikkhave, bhikkhū nikkuhā  nillapā dhīrā atthaddhā susamāhitā te kho me, bhikkhave, bhikkhū  māmakā na ca apagatā te ^a^V0.0282^ea^, bhikkhave, bhikkhū imasmā dhammavinayā, te  ca bhikkhū imasmiṃ dhammavinaye vuddhiṃ virūḷhiṃ vepullaṃ āpajjanti''.

[21] ``kuhā ^a^M0.0299^ea^ thaddhā lapā siṅgī, unnaḷā  asamāhitā.

[22] na te dhamme virūhanti, sammāsambuddhadesite..

[21] ``nikkuhā nillapā dhīrā, atthaddhā susamāhitā.

[22] te ve dhamme virūhanti, sammāsambuddhadesite''..

[03] ^b^virutañca gabbhakaraṇaṃ, tikicchaṃ māmako na seveyyā^eb^ti.  virutañca gabbhakaraṇañca tikicchañca māmako na seveyya na niseveyya  na saṃseveyya nappaṭiseveyya na careyya na samācareyya na samādāya  vatteyya. atha ^a^T0.0464^ea^ vā na gaṇheyya na uggaṇheyya na dhāreyya na  upadhāreyya na upalakkheyya nappayojeyyāti -- virutañca gabbhakaraṇaṃ  tikicchaṃ māmako na seveyya.

[03] tenāha bhagavā --

[21] ``āthabbaṇaṃ supinaṃ lakkhaṇaṃ, no vidahe athopi  nakkhattaṃ.

[22] virutañca gabbhakaraṇaṃ, tikicchaṃ māmako na seveyyā''ti..

[03] 163^b^.^eb^

[21] ^b^nindāya^eb^ ^a^P2.0384^ea^ ^b^nappavedheyya, na  unnameyya pasaṃsito bhikkhu.^eb^

[22] ^b^lobhaṃ saha macchariyena, kodhaṃ pesuṇiyañca panudeyya.. ^eb^

[03] ^b^nindāya nappavedheyyā^eb^ti. idhekacce bhikkhū nindanti  jātiyā vā gottena vā kolaputtiyena vā vaṇṇapokkharatāya vā dhanena  vā ajjhenena vā kammāyatanena vā sippāyatanena vā vijjāṭṭhānena vā  sutena vā paṭibhānena vā aññataraññatarena vā vatthunā nindanti  garahanti upavadanti, nindito garahito upavadito nindāya garahāya  upavādena akittiyā avaṇṇahārikāya na vedheyya nappavedheyya na  sampavedheyya na taseyya na uttaseyya na paritaseyya na bhāyeyya na  santāsaṃ āpajjeyya, abhīrū assa achambhī anutrāsī apalāyī,  pahīnabhayabheravo vigatalomahaṃso vihareyyāti ^a^T0.0465^ea^ -- nindāya nappavedheyya.

[03] ^b^na^eb^ ^a^V0.0283^ea^ ^b^unnameyya pasaṃsito bhikkhū^eb^ti. idhekacce bhikkhū  pasaṃsanti jātiyā vā gottena vā kolaputtiyena vā vaṇṇapokkharatāya  vā dhanena vā ajjhenena vā kammāyatanena vā sippāyatanena vā  vijjāṭṭhānena vā ^a^M0.0300^ea^ sutena vā paṭibhānena vā  aññataraññatarena vā vatthunā pasaṃsanti thomenti kittenti vaṇṇenti,  pasaṃsito thomito kittito vaṇṇito pasaṃsāya thomanena kittiyā  vaṇṇahārikāya unnatiṃ na kareyya unnamaṃ na kareyya mānaṃ na kareyya  thambhaṃ na kareyya, na tena mānaṃ janeyya na tena thaddho assa patthaddho  paggahitasiroti -- na unnameyya pasaṃsito bhikkhu.

[03] ^b^lobhaṃ saha macchariyena, kodhaṃ pesuṇiyañca panudeyyā^eb^ti.  ^b^lobho^eb^ti yo lobho lubbhanā lubbhitattaṃ sārāgo sārajjanā  sārajjitattaṃ abhijjhā lobho akusalamūlaṃ. ^b^macchariya^eb^nti pañca  macchariyāni -- āvāsamacchariyaṃ...pe0... gāho vuccati macchariyaṃ.  ^b^kodho^eb^ti yo cittassa āghāto paṭighāto paṭighaṃ paṭivirodho,  kopo pakopo sampakopo, doso padoso sampadoso, cittassa  byāpatti manopadoso, kodho kujjhanā kujjhitattaṃ, doso dussanā  dussitattaṃ, byāpattiṃ byāpajjanā byāpajjitattaṃ, virodho ^a^P2.0385^ea^  paṭivirodho caṇḍikkaṃ asuropo anattamanatā cittassa.  ^b^pesuñña^eb^nti idhekacco pisuṇavāco hoti ito sutvā amutra  akkhātā imesaṃ bhedāya, amutra vā sutvā imesaṃ akkhātā amūsaṃ  bhedāya. iti samaggānaṃ vā bhettā bhinnānaṃ vā anuppadātā,  vaggārāmo vaggarato vagganandī vaggakaraṇiṃ ^a^T0.0466^ea^ vācaṃ bhāsitā hoti --  idaṃ vuccati pesuññaṃ.

[03] api ca dvīhi kāraṇehi pesuññaṃ upasaṃharati -- piyakamyatāya  vā bhedādhippāyena vā. kathaṃ piyakamyatāya pesuññaṃ upasaṃharati?  imassa piyo bhavissāmi manāpo bhavissāmi vissāsiko  bhavissāmi abbhantariko bhavissāmi suhadayo bhavissāmīti. evaṃ  piyakamyatāya pesuññaṃ upasaṃharati. kathaṃ bhedādhippāyena pesuññaṃ  upasaṃharati? kathaṃ ime nānā assu vinā assu vaggā assu dvedhā  assu dvejjhā assu dve pakkhā assu bhijjheyyuṃ na samāgaccheyyuṃ  dukkhaṃ na phāsu vihareyyunti. evaṃ bhedādhippāyena pesuññaṃ upasaṃharati.  ^b^lobhaṃ saha macchariyena, kodhaṃ pesuṇiyañca panudeyyā^eb^ti.  lobhañca macchariyañca kodhañca pesuññañca nudeyya panudeyya pajaheyya  vinodeyya byantiṃ kareyya anabhāvaṃ gameyyāti -- lobhaṃ saha  macchariyena, kodhaṃ pesuṇiyañca panudeyya.

[03] tenāha ^a^V0.0284^ea^ bhagavā --

[21] ``nindāya ^a^M0.0301^ea^ nappavedheyya, na unnameyya  pasaṃsito bhikkhu.

[22] lobhaṃ saha macchariyena, kodhaṃ pesuṇiyañca panudeyyā''ti..

[03] 164^b^.^eb^

[21] ^b^kayavikkaye na tiṭṭheyya, upavādaṃ bhikkhu na kareyya  kuhiñci.^eb^

[22] ^b^gāme ca nābhisajjeyya, lābhakamyā janaṃ na lapayeyya.. ^eb^

[03] ^b^kayavikkaye^eb^ ^a^T0.0467^ea^ ^a^P2.0386^ea^ ^b^na tiṭṭheyyā^eb^ti. ye  kayavikkayā vinaye paṭikkhittā na te imasmiṃ atthe adhippetā.  kathaṃ kayavikkaye tiṭṭhati? pañcannaṃ saddhiṃ pattaṃ vā cīvaraṃ vā aññaṃ  vā kiñci parikkhāraṃ vañcaniyaṃ vā karonto udayaṃ vā patthayanto  parivatteti. evaṃ kayavikkaye tiṭṭhati. kathaṃ kayavikkaye na tiṭṭhati?  pañcannaṃ saddhiṃ pattaṃ vā cīvaraṃ vā aññaṃ vā kiñci parikkhāraṃ na  vañcaniyaṃ vā karonto na udayaṃ vā patthayanto parivatteti. evaṃ  kayavikkaye na tiṭṭhati. ^b^kayavikkaye na tiṭṭheyyā^eb^ti.  kayavikkaye na tiṭṭheyya na santiṭṭheyya, kayavikkayaṃ pajaheyya vinodeyya  byantiṃ kareyya anabhāvaṃ gameyya, kayavikkayā ārato assa virato  paṭivirato nikkhanto nissaṭo vippamutto visaññutto  vimariyādikatena cetasā vihareyyāti -- kayavikkaye na tiṭṭheyya.

[03] ^b^upavādaṃ bhikkhu na kareyya kuhiñcī^eb^ti. katame  upavādakarāti kilesā? santeke samaṇabrāhmaṇā iddhimanto  dibbacakkhukā paracittaviduno, te dūratopi passanti āsannāpi na  dissanti cetasāpi cittaṃ pajānanti, devatāpi kho santi  iddhimantiniyo dibbacakkhukā paracittaviduniyo, tā dūratopi  passanti, āsannāpi na dissanti cetasāpi cittaṃ pajānanti. te  oḷārikehi vā kilesehi majjhimehi vā kilesehi sukhumehi vā  kilesehi upavadeyyuṃ. katame oḷārikā kilesā? kāyaduccaritaṃ  vacīduccaritaṃ manoduccaritaṃ -- ime ^a^T0.0468^ea^ vuccanti oḷārikā kilesā.  katame majjhimā kilesā? kāmavitakko byāpādavitakko  vihiṃsāvitakko -- ime vuccanti majjhimā kilesā. katame sukhumā  kilesā? ñātivitakko, janapadavitakko, aparavitakko, parānudayatā  paṭisaññutto vitakko ^a^M0.0302^ea^, lābhasakkārasilokapaṭisaññutto  vitakko, anavaññattipaṭisaññutto vitakko -- ime vuccanti sukhumā  kilesā. te oḷārikehi vā kilesehi majjhimehi vā kilesehi  sukhumehi vā kilesehi na upavadeyya upavādaṃ na kareyya upavādakare  kilese na kareyya na janeyya na sañjaneyya na nibbatteyya  nābhinibbatteyya, upavādakare kilese pajaheyya vinodeyya  ^a^V0.0285^ea^ ^a^P2.0387^ea^ byantiṃ kareyya anabhāvaṃ gameyya, upavādakarehi kilesehi  ārato assa virato paṭivirato nikkhanto nissaṭo vippamutto  visaññutto vimariyādikatena cetasā vihareyya. ^b^kuhiñcī^eb^ti  kuhiñci kimhici katthaci ajjhattaṃ vā bahiddhā vā ajjhattabahiddhā  vāti -- upavādaṃ bhikkhu na kareyya kuhiñci.

[03] ^b^gāme ca nābhisajjeyyā^eb^ti. kathaṃ gāme sajjati? idha  bhikkhu gāme gihīhi saṃsaṭṭho viharati sahanandī sahasokī sukhitesu  sukhito dukkhitesu dukkhito, uppannesu kiccakaraṇīyesu attanā  voyogaṃ āpajjati. evampi gāme sajjati.

[03] atha vā bhikkhu pubbaṇhasamayaṃ nivāsetvā pattacīvaramādāya  gāmaṃ vā nigamaṃ vā piṇḍāya pavisati arakkhiteneva kāyena  arakkhitāya vācāya arakkhitena cittena anupaṭṭhitāya ^a^T0.0469^ea^ satiyā  asaṃvutehi indriyehi. so tatra tatra sajjati tatra tatra gaṇhāti tatra  tatra bajjhati tatra tatra anayabyasanaṃ āpajjati. evampi gāme  sajjati.

[03] kathaṃ gāme na sajjati? idha bhikkhu gāme gihīhi asaṃsaṭṭho  viharati na sahanandī na sahasokī na sukhitesu sukhito na  dukkhitesu dukkhito, uppannesu kiccakaraṇīyesu na attanā voyogaṃ  āpajjati. evampi gāme na sajjati.

[03] atha vā bhikkhu pubbaṇhasamayaṃ nivāsetvā pattacīvaramādāya  gāmaṃ vā nigamaṃ vā piṇḍāya pavisati rakkhiteneva kāyena rakkhitāya  vācāya rakkhitena cittena upaṭṭhitāya satiyā saṃvutehi indriyehi.  so tatra tatra na sajjati tatra tatra na gaṇhāti tatra tatra na bajjhati  tatra tatra na anayabyasanaṃ āpajjati. evampi gāme na sajjati.  ^b^gāme ca nābhisajjeyyā^eb^ti gāme na sajjeyya na gaṇheyya na  bajjheyya na palibajjheyya, agiddho ^a^M0.0303^ea^ assa agadhito  amucchito anajjhosanno vītagedho vigatagedho cattagedho...pe0...  brahmabhūtena attanā vihareyyāti -- gāme ca nābhisajjeyya.

[03] ^b^lābhakamyā janaṃ na lapayeyyā^eb^ti. katamā lapanā?  lābhasakkārasilokasannissitassa pāpicchassa icchāpakatassa  āmisacakkhukassa ^a^P2.0388^ea^ lokadhammagarukassa yā paresaṃ  ālapanā lapanā sallapanā ullapanā samullapanā unnahanā samunnahanā  ukkācanā samukkācanā {ukkāpanā samukkāpanā (syā0)} anupiyabhāṇitā ^a^V0.0286^ea^  cātukamyatā muggasūpyatā  pāribhaṭayatā parapiṭṭhimaṃsikatā {piṭṭhimaṃsikatā (ka0) visuddhimagge  sīlaniddesavaṇṇanā oloketabbā}, yā ^a^T0.0470^ea^ tattha saṇhavācatā sakhilavācatā  sithilavācatā {mettavācakatā (syā0)} apharusavācatā -- ayaṃ vuccati lapanā.

[03] api ca dvīhi kāraṇehi janaṃ lapati -- attānaṃ vā nīcaṃ  ṭhapento paraṃ uccaṃ ṭhapento janaṃ lapati, attānaṃ vā uccaṃ ṭhapento paraṃ  nīcaṃ ṭhapento janaṃ lapati. kathaṃ attānaṃ nīcaṃ ṭhapento paraṃ uccaṃ  ṭhapento janaṃ lapati? ``tumhe me bahūpakārā, ahaṃ tumhe nissāya  labhāmi cīvarapiṇḍapātasenāsanagilānapaccayabhesajjaparikkhāraṃ, yepi me  aññe dātuṃ vā kātuṃ vā maññanti, tumhe nissāya tumhe sampassantā  yampi me purāṇaṃ mātāpettikaṃ nāmadheyyaṃ tampi me antarahitaṃ. tumhehi  ahaṃ ñāyāmi asukassa kulūpako asukāya kulūpako''ti. evaṃ  attānaṃ nīcaṃ ṭhapento paraṃ uccaṃ ṭhapento janaṃ lapati.

[03] kathaṃ attānaṃ uccaṃ ṭhapento paraṃ nīcaṃ ṭhapento janaṃ lapati?  ``ahaṃ tumhākaṃ bahūpakāro, tumhe maṃ āgamma buddhaṃ saraṇaṃ gatā, dhammaṃ  saraṇaṃ gatā, saṅghaṃ saraṇaṃ gatā, pāṇātipātā paṭiviratā,  adinnādānā paṭiviratā, kāmesumicchācārā paṭiviratā, musāvādā  paṭiviratā, surāmerayamajjappamādaṭṭhānā paṭiviratā. ahaṃ tumhākaṃ uddesaṃ  demi, paripucchaṃ demi, uposathaṃ ācikkhāmi, navakammaṃ adhiṭṭhāmi.  atha pana tumhe maṃ ujjhitvā aññe sakkarotha garuṃ karotha mānetha  pūjethā''ti. evaṃ attānaṃ uccaṃ ṭhapento paraṃ nīcaṃ ṭhapento ^a^P2.0389^ea^  janaṃ lapati.

[03] ^b^lābhakamyā^eb^ ^a^T0.0471^ea^ ^a^M0.0304^ea^ ^b^janaṃ na lapayeyyā^eb^ti.  lābhahetu lābhapaccayā lābhakāraṇā lābhābhinibbattiyā lābhaṃ  paripācento janaṃ na lapayeyya, lapanaṃ pajaheyya vinodeyya byantiṃ  kareyya anabhāvaṃ gameyya, lapanā ārato assa virato paṭivirato  nikkhanto nissaṭo vippamutto visaññutto vimariyādikatena cetasā  vihareyyāti -- lābhakamyā janaṃ na lapayeyya.

[03] tenāha bhagavā --

[21] ``kayavikkaye na tiṭṭheyya, upavādaṃ bhikkhu na kareyya  kuhiñci.

[22] gāme ca nābhisajjeyya, lābhakamyā janaṃ na  lapayeyyā''ti..

[03] 165^b^.^eb^

[21] ^b^na ca katthiko^eb^ {katthitā (syā0 ka0)} ^b^siyā bhikkhu,  na ca vācaṃ payuttaṃ bhāseyya.^eb^

[22] ^b^pāgabbhiyaṃ na sikkheyya, kathaṃ viggāhikaṃ na  kathayeyya..^eb^

[03] ^b^na^eb^ ^a^V0.0287^ea^ ^b^ca katthiko siyā bhikkhū^eb^ti. idhekacco katthī  hoti vikatthī. so katthati vikatthati ahamasmi sīlasampannoti  vā vatasampannoti vā sīlabbatasampannoti vā jātiyā vā gottena vā  kolaputtiyena vā vaṇṇapokkharatāya vā dhanena vā ajjhenena vā  kammāyatanena vā sippāyatanena vā vijjāṭṭhānena vā sutena vā  paṭibhānena vā aññataraññatarena vā vatthunā. uccā kulā  pabbajitoti ^a^T0.0472^ea^ vā mahābhogakulā pabbajitoti vā uḷārabhogakulā  pabbajitoti vā suttantikoti vā vinayadharoti vā dhammakathikoti  vā āraññikoti vā...pe0... nevasaññānāsaññāyatanasamāpattiyā  lābhīti vā katthati vikatthati. evaṃ na kattheyya na vikattheyya,  katthaṃ pajaheyya vinodeyya byantiṃ kareyya anabhāvaṃ gameyya, katthanā  ārato assa virato paṭivirato nikkhanto nissaṭo vippamutto  visaññutto vimariyādikatena cetasā vihareyyāti -- na ca katthiko  siyā bhikkhu.

[03] ^b^na^eb^ ^a^M0.0305^ea^ ^b^ca vācaṃ payuttaṃ bhāseyyā^eb^ti.  katamā payuttavācā? idhekacco ^a^P2.0390^ea^ cīvarapayuttaṃ vācaṃ  bhāsati, piṇḍapātapayuttaṃ vācaṃ bhāsati, senāsanapayuttaṃ vācaṃ bhāsati,  gilānapaccayabhesajjaparikkhārapayuttaṃ vācaṃ bhāsati -- ayampi vuccati  payuttavācā.

[03] atha vā cīvarahetu piṇḍapātahetu senāsanahetu  gilānapaccayabhesajjaparikkhārahetu saccampi bhaṇati musāpi bhaṇati,  pisuṇampi bhaṇati apisuṇampi bhaṇati, pharusampi bhaṇati apharusampi  bhaṇati, samphappalāpampi bhaṇati asamphappalāpampi bhaṇati, mantāpi  vācaṃ bhāsati -- ayampi vuccati payuttavācā. atha vā pasannacitto  paresaṃ dhammaṃ deseti -- ``aho vata me dhammaṃ suṇeyyuṃ, sutvāva dhammaṃ  pasīdeyyuṃ, pasannā ca me pasannākāraṃ kareyyu''nti -- ayaṃ vuccati  payuttavācā. ^b^na ca vācaṃ payuttaṃ bhāseyyā^eb^ti. antamaso  dhammadesanaṃ vācaṃ upādāya payuttavācaṃ na bhāseyya ^a^T0.0473^ea^ na katheyya na bhaṇeyya  na dīpeyya na vohareyya, payuttaṃ vācaṃ pajaheyya vinodeyya byantiṃ  kareyya anabhāvaṃ gameyya, payuttavācāya ārato assa virato  paṭivirato nikkhanto nissaṭo vippamutto visaññutto  vimariyādikatena cetasā vihareyyāti -- na ca vācaṃ payuttaṃ bhāseyya.

[03] ^b^pāgabbhiyaṃ na sikkheyyā^eb^ti. ^b^pāgabbhiya^eb^nti tīṇi  pāgabbhiyāni -- kāyikaṃ pāgabbhiyaṃ, vācasikaṃ pāgabbhiyaṃ, cetasikaṃ  pāgabbhiyaṃ. katamaṃ kāyikaṃ pāgabbhiyaṃ? idhekacco saṅghagatopi  kāyikaṃ pāgabbhiyaṃ dasseti, gaṇagatopi kāyikaṃ pāgabbhiyaṃ dasseti,  bhojanasālāyapi kāyikaṃ pāgabbhiyaṃ dasseti, jantāgharepi kāyikaṃ  pāgabbhiyaṃ dasseti, udakatitthepi ^a^V0.0288^ea^ kāyikaṃ pāgabbhiyaṃ dasseti,  antaragharaṃ pavisantopi kāyikaṃ pāgabbhiyaṃ dasseti, antaragharaṃ  paviṭṭhopi kāyikaṃ pāgabbhiyaṃ dasseti.

[03] kathaṃ saṅghagato kāyikaṃ pāgabbhiyaṃ dasseti? idhekacco  saṅghagato acittīkārakato there bhikkhū ghaṭṭayantopi tiṭṭhati,  ghaṭṭayantopi nisīdati, puratopi tiṭṭhati, puratopi nisīdati, uccepi  āsane nisīdati, sasīsaṃ pārupitvā nisīdati ^a^P2.0391^ea^,  ṭhitakopi bhaṇati, bāhāvikkhepakopi bhaṇati. evaṃ saṅghagato  kāyikaṃ pāgabbhiyaṃ dasseti.

[03] kathaṃ ^a^M0.0306^ea^ gaṇagato kāyikaṃ pāgabbhiyaṃ dasseti?  idhekacco gaṇagato acittīkārakato therānaṃ bhikkhūnaṃ anupāhanānaṃ  caṅkamantānaṃ saupāhano caṅkamati ^a^T0.0474^ea^, nīce caṅkame caṅkamantānaṃ ucce  caṅkame caṅkamati, chamāya caṅkamantānaṃ caṅkame caṅkamati, ghaṭṭayantopi  tiṭṭhati, ghaṭṭayantopi nisīdati, puratopi tiṭṭhati, puratopi  nisīdati, uccepi āsane nisīdati, sasīsaṃ pārupitvāpi  nisīdati, ṭhitopi bhaṇati, bāhāvikkhepakopi bhaṇati. evaṃ  gaṇagato kāyikaṃ pāgabbhiyaṃ dasseti.

[03] kathaṃ bhojanasālāya kāyikaṃ pāgabbhiyaṃ dasseti? idhekacco  bhojanasālāya acittīkārakato there bhikkhū anupakhajja nisīdati,  navepi bhikkhū āsanena paṭibāhati, ghaṭṭayantopi tiṭṭhati, ghaṭṭayantopi  nisīdati, puratopi tiṭṭhati, puratopi nisīdati, uccepi āsane  nisīdati, sasīsaṃ pārupitvā nisīdati, ṭhitakopi bhaṇati,  bāhāvikkhepakopi bhaṇati. evaṃ bhojanasālāya kāyikaṃ pāgabbhiyaṃ  dasseti.

[03] kathaṃ jantāghare kāyikaṃ pāgabbhiyaṃ dasseti? idhekacco  jantāghare acittīkārakato there bhikkhū ghaṭṭayantopi tiṭṭhati,  ghaṭṭayantopi nisīdati, puratopi tiṭṭhati, puratopi nisīdati, uccepi  āsane nisīdati, anāpucchāpi kaṭṭhaṃ pakkhipati, anāpucchāpi dvāraṃ  pidahati. evaṃ jantāghare kāyikaṃ pāgabbhiyaṃ dasseti.

[03] kathaṃ udakatitthe kāyikaṃ pāgabbhiyaṃ dasseti? idhekacco  udakatitthe acittīkārakato there bhikkhū ghaṭṭayantopi otarati,  puratopi otarati, ghaṭṭayantopi nhāyati, puratopi nhāyati,  uparitopi nhāyati, ghaṭṭayantopi uttarati, puratopi uttarati ^a^T0.0475^ea^. evaṃ  udakatitthe kāyikaṃ pāgabbhiyaṃ dasseti.

[03] kathaṃ ^a^V0.0289^ea^ antaragharaṃ pavisanto kāyikaṃ pāgabbhiyaṃ dasseti?  idhekacco antaragharaṃ pavisanto acittīkārakato there bhikkhū  ghaṭṭayantopi gacchati, puratopi gacchati, vokkammapi therānaṃ bhikkhūnaṃ  purato gacchati ^a^P2.0392^ea^. evaṃ antaragharaṃ pavisanto  kāyikaṃ pāgabbhiyaṃ dasseti.

[03] kathaṃ antaragharaṃ paviṭṭho kāyikaṃ pāgabbhiyaṃ dasseti? idhekacco  antaragharaṃ paviṭṭho ``na pavisa, bhante''ti vuccamāno pavisati, ``na  tiṭṭha, bhante''ti vuccamāno ^a^M0.0307^ea^ tiṭṭhati, ``na nisīda,  bhante''ti vuccamāno nisīdati, anokāsampi pavisati, anokāsepi  tiṭṭhati, anokāsepi nisīdati, yānipi tāni honti kulānaṃ  ovarakāni gūḷhāni ca paṭicchannāni ca, yattha kulitthiyo  kuladhītaro kulasuṇhāyo kulakumāriyo nisīdanti tatthapi sahasā  pavisati, kumārakassa sīsampi parāmasati. evaṃ antaragharaṃ paviṭṭho  kāyikaṃ pāgabbhiyaṃ dasseti -- idaṃ kāyikaṃ pāgabbhiyaṃ.

[03] katamaṃ vācasikaṃ pāgabbhiyaṃ? idhekacco saṅghagatopi vācasikaṃ  pāgabbhiyaṃ dasseti, gaṇagatopi vācasikaṃ pāgabbhiyaṃ dasseti,  antaragharaṃ paviṭṭhopi vācasikaṃ pāgabbhiyaṃ dasseti. kathaṃ saṅghagato  vācasikaṃ pāgabbhiyaṃ dasseti? idhekacco saṅghagato acittīkārakato  there bhikkhū anāpucchaṃ vā anajjhiṭṭho vā ārāmagatānaṃ bhikkhūnaṃ  dhammaṃ bhaṇati, pañhaṃ visajjeti, pātimokkhaṃ uddisati ^a^T0.0476^ea^, ṭhitakopi  bhaṇati, bāhāvikkhepakopi bhaṇati. evaṃ saṅghagato vācasikaṃ  pāgabbhiyaṃ dasseti.

[03] kathaṃ gaṇagato vācasikaṃ pāgabbhiyaṃ dasseti? idhekacco  gaṇagato acittīkārakato there bhikkhū anāpucchaṃ vā anajjhiṭṭho vā  ārāmagatānaṃ bhikkhūnaṃ dhammaṃ bhaṇati, pañhaṃ visajjeti, ṭhitakopi  bhaṇati, bāhāvikkhepakopi bhaṇati; ārāmagatānaṃ bhikkhunīnaṃ  upāsakānaṃ upāsikānaṃ dhammaṃ bhaṇati, pañhaṃ visajjeti, ṭhitakopi  bhaṇati, bāhāvikkhepakopi bhaṇati. evaṃ gaṇagato vācasikaṃ  pāgabbhiyaṃ dasseti.

[03] kathaṃ antaragharaṃ paviṭṭho vācasikaṃ pāgabbhiyaṃ dasseti?  idhekacco antaragharaṃ paviṭṭho itthiṃ vā kumāriṃ vā evamāha --  ``itthannāme itthaṃgotte kiṃ atthi? yāgu atthi, bhattaṃ atthi,  khādanīyaṃ atthi? kiṃ pivissāma ^a^P2.0393^ea^, kiṃ  bhuñjissāma, kiṃ khādissāma, kiṃ vā atthi, kiṃ ^a^V0.0290^ea^ vā me dassathā''ti  vippalapati. evaṃ antaragharaṃ paviṭṭho vācasikaṃ pāgabbhiyaṃ dasseti --  idaṃ vācasikaṃ pāgabbhiyaṃ.

[03] katamaṃ cetasikaṃ pāgabbhiyaṃ? idhekacco na uccā kulā  pabbajito samāno uccā kulā pabbajitena saddhiṃ sadisaṃ attānaṃ  karoti cittena, na mahābhogakulā pabbajito samāno mahābhogakulā  pabbajitena saddhiṃ sadisaṃ attānaṃ karoti cittena, na uḷārabhogakulā  pabbajito ^a^M0.0308^ea^ samāno uḷārabhogakulā pabbajitena saddhiṃ  sadisaṃ attānaṃ karoti cittena, na suttantiko ^a^T0.0477^ea^ samāno suttantikena  saddhiṃ sadisaṃ attānaṃ karoti cittena, na vinayadharo samāno  vinayadharena... na dhammakathiko samāno dhammakathikena... na  āraññiko samāno āraññakena... na piṇḍapātiko samāno  piṇḍapātikena... na paṃsukūliko samāno paṃsukūlikena... na  tecīvariko samāno tecīvarakena... na sapadānacāriko samāno  sapadānacārikena... na khalupacchābhattiko samāno  khalupacchābhattikena... na nesajjiko samāno nesaññikena... na  yathāsanthatiko samāno yathāsanthatikena saddhiṃ sadisaṃ attānaṃ karoti  cittena, na paṭhamassa jhānassa lābhī samāno paṭhamassa jhānassa  lābhinā saddhiṃ sadisaṃ attānaṃ karoti cittena, na dutiyassa jhānassa  lābhī samāno dutiyassa... na tatiyassa jhānassa lābhī samāno  tatiyassa... na catutthassa jhānassa lābhī samāno lābhī samāno  catutthassa... na ākāsānañcāyatanasamāpattiyā lābhī samāno  ākāsanañcāyatanasamāpattiyā... na viññāṇañcāyatanasamāpattiyā  lābhī samāno viññāṇañcāyatana samāpattiyā... na  ākiñcaññāyatanasamāpattiyā lābhī samāno ākiñcaññāyatana  samāpattiyā... na nevasaññānāsaññāyatanasamāpattiyā lābhī samāno  nevasaññānāsaññāyatanasamāpattiyā lābhinā saddhiṃ sadisaṃ attānaṃ  karoti cittena -- idaṃ cetasikaṃ pāgabbhiyaṃ. ^b^na sikkheyyā^eb^ti  pāgabbhiyaṃ na sikkheyya na careyya na ācareyya na samācareyya na  samādāya vatteyya, pāgabbhiyaṃ pajaheyya vinodeyya byantiṃ kareyya  anabhāvaṃ gameyya, pāgabbhiyā ārato assa virato paṭivirato  nikkhanto nissaṭo vippamutto visaññutto vimariyādikatena cetasā  vihareyyāti -- pāgabbhiyaṃ na sikkheyya.

[03] ^b^kathaṃ^eb^ ^a^T0.0478^ea^ ^a^P2.0394^ea^ ^b^viggāhikaṃ na  kathayeyyā^eb^ti. katamā viggāhikā kathā? idhekacco evarūpiṃ kathaṃ  kattā hoti -- ``na tvaṃ imaṃ dhammavinayaṃ ājānāsi...pe0...  nibbeṭhehi vā sace pahosī''ti. vuttañhetaṃ bhagavatā --  ``viggāhikāya kho, moggallāna, kathāya sati kathābāhullaṃ  pāṭikaṅkhaṃ, kathābāhulle sati uddhaccaṃ, uddhatassa asaṃvaro, asaṃvutassa  ārā cittaṃ ^a^V0.0291^ea^ samādhimhā''ti. ^b^kathaṃ viggāhikaṃ na kathayeyyā^eb^ti.  viggāhikaṃ kathaṃ na katheyya na bhaṇeyya na dīpeyya na vohareyya,  viggāhikaṃ kathaṃ pajaheyya vinodeyya byantiṃ kareyya anabhāvaṃ gameyya,  viggāhikakathāya ārato assa virato paṭivirato nikkhanto  nissaṭo vippamutto visaññutto vimariyādikatena cetasā vihareyyāti  -- kathaṃ viggāhikaṃ na kathayeyya.

[03] tenāha bhagavā --

[21] ``na ^a^M0.0309^ea^ ca katthiko siyā bhikkhu, na  ca vācaṃ payuttaṃ bhāseyya.

[22] pāgabbhiyaṃ na sikkheyya, kathaṃ viggāhikaṃ na  kathayeyyā''ti..

[03] 166^b^.^eb^

[21] ^b^mosavajje na niyyetha, sampajāno saṭhāni na  kayirā.^eb^

[22] ^b^atha jīvitena paññāya, sīlabbatena nāññamatimaññe.. ^eb^

[03] ^b^mosavajje na niyyethā^eb^ti. mosavajjaṃ vuccati musāvādo.  idhekacco ^a^T0.0479^ea^ sabhaggato {sabhāgaggato (sī0 ka0)} vā parisaggato {parisagato  (sī0 ka0)} vā...pe0...  āmisakiñcikkhahetu vā sampajānamusā bhāsitā hoti -- idaṃ  vuccati mosavajjaṃ. api ca tīhākārehi musāvādo hoti --  pubbevassa hoti ``musā bhaṇissa''nti, bhaṇantassa hoti ``musā  bhaṇāmī''ti, bhaṇitassa hoti ``musā mayā bhaṇita''nti, imehi  tīhākārehi musāvādo hoti. api ca catūhākārehi...  pañcahākārehi... chahākārehi... sattahākārehi... aṭṭhahākārehi...  musāvādo hoti -- pubbevassa hoti ``musā bhaṇissa''nti,  bhaṇantassa hoti ``musā bhaṇāmī''ti, bhaṇitassa hoti ``musā  mayā ^a^P2.0395^ea^ bhaṇita''nti vinidhāya diṭṭhiṃ vinidhāya  khantiṃ vinidhāya ruciṃ vinidhāya saññaṃ vinidhāya bhāvaṃ -- imehi  aṭṭhahākārehi musāvādo hoti. ^b^mosavajje na niyyethā^eb^ti.  mosavajje na yāyeyya na niyyāyeyya na vaheyya {na vuyheyya (sī0 ka0), natthi  syā0 potthake} na saṃhareyya,  mosavajjaṃ pajaheyya vinodeyya byantiṃ kareyya anabhāvaṃ gameyya,  mosavajjā ārato assa virato paṭivirato nikkhanto nissaṭo  vippamutto visaññutto vimariyādikatena cetasā vihareyyāti --  mosavajje na niyyetha.

[03] ^b^sampajāno saṭhāni na kayirā^eb^ti. katamaṃ sāṭheyyaṃ?  idhekacco saṭho hoti parisaṭho, yaṃ tattha saṭhaṃ saṭhatā sāṭheyyaṃ  kakkaratā kakkariyaṃ parikkhattatā pārikkhattiyaṃ -- idaṃ vuccati sāṭheyyaṃ.  ^b^sampajāno saṭhāni na kayirā^eb^ti. sampajāno hutvā sāṭheyyaṃ  na kareyya na janeyya na sañjaneyya na nibbatteyya nābhinibbatteyya,  sāṭheyyaṃ ^a^T0.0480^ea^ pajaheyya vinodeyya byantiṃ kareyya ^a^V0.0292^ea^ anabhāvaṃ gameyya, sāṭheyyā  ārato assa ^a^M0.0310^ea^ virato paṭivirato nikkhanto nissaṭo  vippamutto visaññutto vimariyādikatena cetasā vihareyyāti --  sampajāno saṭhāni na kayirā.

[03] ^b^atha jīvitena paññāya, sīlabbatena nāññamatimaññe^eb^ti.  ^b^athā^eb^ti padasandhi...pe0... padānupubbatāpetaṃ -- athāti.  idhekacco lūkhajīvitaṃ jīvanto paraṃ paṇītajīvitaṃ jīvantaṃ  atimaññati -- ``kiṃ panāyaṃ bahulājīvo sabbaṃ saṃbhakkheti,  seyyathidaṃ -- mūlabījaṃ khandhabījaṃ phaḷubījaṃ aggabījaṃ bījabījameva  pañcamaṃ asanivicakkadantakūṭasamaṇappadhānenā''ti {asanīva cakkaṃ dantakūṭaṃ  samaṇappadhānenāti (sī0)}. so tāya  lūkhajīvitāya paraṃ paṇītajīvitaṃ jīvantaṃ atimaññati.

[03] idhekacco paṇītajīvitaṃ jīvanto paraṃ lūkhajīvitaṃ jīvantaṃ  atimaññati -- ``kiṃ panāyaṃ appapuñño appesakkho na lābhī  cīvarapiṇḍapātasenāsanagilānapaccayabhesajjaparikkhārāna''nti. so  tāya paṇītajīvitāya ^a^P2.0396^ea^ paraṃ lūkhajīvitaṃ jīvantaṃ  atimaññati. idhekacco paññāsampanno hoti. so puṭṭho pañhaṃ  visajjeti. tassa evaṃ hoti -- ``ahamasmi paññāsampanno, ime  panaññe na paññāsampannā''ti. so tāya paññāsampadāya paraṃ  atimaññati. idhekacco sīlasampanno hoti, pātimokkhasaṃvarasaṃvuto  viharati ācāragocarasampanno, aṇumattesu vajjesu bhayadassāvī,  samādāya sikkhati sikkhāpadesu. tassa evaṃ hoti --  ``ahamasmi sīlasampanno, ime panaññe ^a^T0.0481^ea^ bhikkhū dussīlā  pāpadhammā''ti. so tāya sīlasampadāya paraṃ atimaññati.  idhekacco vatasampanno hoti āraññiko vā piṇḍapātiko vā  paṃsukūliko vā tecīvariko vā sapadānacāriko vā khalupacchābhattiko  vā nesajjiko vā yathāsanthatiko vā. tassa evaṃ hoti --  ``ahamasmi vata sampanno, ime panaññe na vatasampannā''ti. so  tāya vatasampadāya paraṃ atimaññati. ^b^atha jīvitena paññāya,  sīlabbatena nāññamatimaññe^eb^ti. lūkhajīvitāya vā paṇītajīvitāya  vā paññāsampadāya vā sīlasampadāya vā vatasampadāya vā paraṃ  nātimaññeyya, nāvajāneyya, na tena mānaṃ janeyya, na tena thaddho  assa, patthaddho paggahitasiroti -- atha jīvitena paññāya  sīlabbatena nāññamatimaññe.

[03] tenāha bhagavā --

[21] ``mosavajje na niyyetha, sampajāno saṭhāni na  kayirā.

[22] atha jīvitena paññāya, sīlabbatena nāññamatimaññe''ti..

[03] 167^b^.^eb^

[21] ^b^sutvā^eb^ ^a^V0.0293^ea^ ^a^M0.0311^ea^ ^b^rusito^eb^  {dūsito (sī0 syā0)} ^b^bahuṃ vācaṃ, samaṇānaṃ vā puthujanānaṃ^eb^  {puthuvacanānaṃ (sī0 syā0)} ^b^.^eb^

[22] ^b^pharusena ne na paṭivajjā, na hi santo paṭiseniṃ  karonti^eb^ {paṭiseni karoti (syā0)} ^b^..^eb^

[03] ^b^sutvā^eb^ ^a^T0.0482^ea^ ^a^P2.0397^ea^ ^b^rusito bahuṃ vācaṃ,  samaṇānaṃ puthujanāna^eb^nti. ^b^rusito^eb^ti dūsito khuṃsito ghaṭṭito  vambhito garahito upavadito. ^b^samaṇāna^eb^nti ye keci ito  bahiddhā paribbajūpagatā paribbajasamāpannā. ^b^puthujanāna^eb^nti  khattiyā ca brāhmaṇā ca vessā ca suddā ca gahaṭṭhā ca pabbajitā ca  devā ca manussā ca, te bahukāhi vācāhi aniṭṭhāhi akantāhi  amanāpāhi akkoseyyuṃ paribhāseyyuṃ roseyyuṃ viroseyyuṃ hiṃseyyuṃ  vihiṃseyyuṃ heṭheyyuṃ viheṭheyyuṃ ghāteyyuṃ upaghāteyyuṃ upaghātaṃ kareyyuṃ tesaṃ  bahuṃ vācaṃ aniṭṭhaṃ akantaṃ amanāpaṃ sutvā suṇitvā uggahitvā  upadhārayitvā upalakkhayitvāti -- sutvā rusito bahuṃ vācaṃ,  samaṇānaṃ vā puthujanānaṃ.

[03] ^b^pharusena ne na paṭivajjā^eb^ti. ^b^pharusenā^eb^ti pharusena  kakkhaḷena na paṭivajjā nappaṭibhaṇeyya, akkosantaṃ na paccakkoseyya,  rosantaṃ nappaṭiroseyya, bhaṇḍanaṃ nappaṭibhaṇḍeyya na kalahaṃ kareyya na  bhaṇḍanaṃ kareyya na viggahaṃ kareyya na vivādaṃ kareyya na medhagaṃ  kareyya, kalahabhaṇḍanaviggahavivādamedhagaṃ pajaheyya vinodeyya byantiṃ  kareyya anabhāvaṃ gameyya, kalahabhaṇḍanaviggahavivādamedhagā ārato assa  virato paṭivirato nikkhanto nissaṭo vippamutto visaññutto  vimariyādikatena cetasā vihareyyāti -- pharusena ne na paṭivajjā.

[03] ^b^na hi santo paṭiseniṃ karontī^eb^ti. ^b^santo^eb^ti  rāgassa santattā santo, dosassa... mohassa... kodhassa...  upanāhassa...pe0... sabbākusalābhisaṅkhārānaṃ ^a^T0.0483^ea^ santattā samitattā  vūpasamitattā vijjhātattā nibbutattā vigatattā paṭipassaddhattā santo  upasanto vūpasanto nibbuto paṭipassaddhoti -- santo. ^b^na hi  santo paṭiseniṃ karontī^eb^ti. santo paṭiseniṃ paṭimallaṃ paṭikaṇṭakaṃ  {paṭibandhanaṃ (sī0)} paṭipakkhaṃ na karonti na janenti ^a^P2.0398^ea^ na sañjanenti  ^a^M0.0312^ea^ na nibbattenti nābhinibbattentīti -- na hi santo  paṭiseniṃ karonti.

[03] tenāha bhagavā --

[21] ``sutvā rusito bahuṃ vācaṃ, samaṇānaṃ vā puthujanānaṃ.

[22] pharusena ne na paṭivajjā, na hi santo paṭiseniṃ  karontī''ti..

[03] 168^b^.^eb^

[21] ^b^etañca^eb^ ^a^V0.0294^ea^ ^b^dhammamaññāya, vicinaṃ bhikkhu sadā sato  sikkhe.^eb^

[22] ^b^santīti nibbutiṃ ñatvā, sāsane gotamassa  nappamajjeyya..^eb^

[03] ^b^etañca dhammamaññāyā^eb^ti. ^b^eta^eb^nti ācikkhitaṃ  desitaṃ paññapitaṃ paṭṭhapitaṃ vivaṭaṃ vibhattaṃ uttānīkataṃ pakāsitaṃ dhammaṃ  aññāya jānitvā tulayitvā tīrayitvā vibhāvayitvā vibhūtaṃ katvāti.  evampi etañca dhammamaññāya. atha vā samañca visamañca pathañca  vipathañca sāvajjañca anavajjañca hīnañca paṇītañca kaṇhañca sukkañca  viññūgarahitañca viññūpasatthañca dhammaṃ aññāya jānitvā ^a^T0.0484^ea^ tulayitvā  tīrayitvā vibhāvayitvā vibhūtaṃ katvāti. evampi etañca  dhammamaññāya. atha vā sammāpaṭipadaṃ anulomapaṭipadaṃ  apaccanīkapaṭipadaṃ aviruddhapaṭipadaṃ anvatthapaṭipadaṃ dhammānudhammapaṭipadaṃ  sīlesu paripūrakāritaṃ indriyesu guttadvārataṃ bhojane mattaññutaṃ  jāgariyānuyogaṃ satisampajaññaṃ, cattāro satipaṭṭhāne cattāro  sammappadhāne cattāro iddhipāde pañcindriyāni pañca balāni satta  bojjhaṅge ariyaṃ aṭṭhaṅgikaṃ maggaṃ, nibbānañca nibbānagāminiñca  paṭipadaṃ dhammaṃ aññāya jānitvā tulayitvā tīrayitvā vibhāvayitvā  vibhūtaṃ katvāti. evampi tañca dhammamaññāya.

[03] ^b^vicinaṃ bhikkhu sadā sato sikkhe^eb^ti.  ^b^vicina^eb^nti vicinanto pavicinanto tulayanto tīrayanto  vibhāvayanto vibhūtaṃ karonto. ``sabbe saṅkhārā  aniccā''ti...pe0... ``yaṃ kiñci samudayadhammaṃ sabbaṃ taṃ  nirodhadhamma''nti vicinanto ^a^P2.0399^ea^ pavicinanto  tulayanto tīrayanto vibhāvayanto vibhūtaṃ karontoti -- vicinaṃ  bhikkhu. ^b^sadā^eb^ti sadā sabbadā sabbakālaṃ...pe0... pacchime  vayokhandhe. ^b^sato^eb^ti catūhi kāraṇehi sato -- kāye  kāyānupassanāsatipaṭṭhānaṃ bhāvento sato...pe0... so vuccati sato.  ^b^sikkhe^eb^ti ^a^M0.0313^ea^ tisso sikkhāyo --  adhisīlasikkhā, adhicittasikkhā, adhipaññāsikkhā...pe0... ayaṃ  adhipaññāsikkhā. imā tisso sikkhāyo āvajjanto  sikkheyya...pe0... sikkheyya ācareyya samācareyya samādāya  vatteyyāti -- vicinaṃ bhikkhu sadā sato sikkhe.

[03] ^b^santīti^eb^ ^a^T0.0485^ea^ ^b^nibbutiṃ ñatvā^eb^ti. rāgassa nibbutiṃ santīti  ñatvā, dosassa... mohassa...pe0... sabbākusalābhisaṅkhārānaṃ  nibbutiṃ santīti ñatvā jānitvā tulayitvā tīrayitvā vibhāvayitvā  vibhūtaṃ katvāti -- santīti nibbutiṃ ñatvā.

[03] ^b^sāsane gotamassa nappamajjeyyā^eb^ti. gotamassa sāsane  buddhasāsane jinasāsane tathāgatasāsane ^a^V0.0295^ea^ devasāsane arahantasāsane.  ^b^nappamajjeyyā^eb^ti sakkaccakārī assa sātaccakārī aṭṭhitakārī  anolīnavuttiko anikkhittacchando anikkhittadhuro kusalesu dhammesu.  ``kadāhaṃ aparipūraṃ vā sīlakkhandhaṃ paripūreyyaṃ...pe0... aparipūraṃ  vā samādhikkhandhaṃ... paññākkhandhaṃ... vimuttikkhandhaṃ...  vimuttiñāṇadassanakkhandhaṃ? kadāhaṃ apariññātaṃ vā dukkhaṃ  parijāneyyaṃ, appahīne vā kilese pajaheyyaṃ, abhāvitaṃ vā maggaṃ  bhāveyyaṃ, asacchikataṃ vā nirodhaṃ sacchikareyya''nti? yo tattha  chando ca vāyāmo ca ussāho ca ussoḷhī ca thāmo ca  appaṭivānī ca sati ca sampajaññañca ātappaṃ padhānaṃ adhiṭṭhānaṃ  anuyogo appamādo kusalesu dhammesūti -- sāsane gotamassa  nappamajjeyya.

[03] tenāha bhagavā --

[21] ``etañca dhammamaññāya, vicinaṃ bhikkhu sadā sato  sikkhe.

[22] santīti nibbutiṃ ñatvā, sāsane gotamassa  nappamajjeyyā''ti..

[03] 169^b^.^eb^

[21] ^b^abhibhū^eb^ ^a^T0.0486^ea^ ^a^P2.0400^ea^ ^b^hi so  anabhibhūto, sakkhidhammamanītihamaddasi.^eb^

[22] ^b^tasmā hi tassa bhagavato sāsane, appamatto sadā  namassamanusikkhe..^eb^[iti bhagavā]

[03] ^b^abhibhū^eb^ ^a^M0.0314^ea^ ^b^hi so anabhibhūto^eb^ti.  ^b^abhibhū^eb^ti rūpābhibhū {abhibhūtarūpā (syā0) evamaññesu pañcapadesupi} saddābhibhū  gandhābhibhū rasābhibhū phoṭṭhabbābhibhū  dhammābhibhū, anabhibhūto kehici kilesehi, abhibhosi ne pāpake {abhibhū hi ne  hīne pāpake (sī0 ka0), abhibhū hi pāpake (syā0)}  akusale dhamme saṃkilesike ponobhavike sadare dukkhavipāke āyatiṃ  jātijarāmaraṇiyeti -- abhibhū hi so anabhibhūto.

[03] ^b^sakkhidhammamanītihamaddasī^eb^ti. ^b^sakkhidhamma^eb^nti na  itihitihaṃ na itikiriyāya na paramparāya na piṭakasampadāya na  takkahetu na nayahetu na ākāraparivitakkena na diṭṭhinijjhānakkhantiyā  sāmaṃ sayamabhiññātaṃ attapaccakkhadhammaṃ addasi addakkhi apassi  paṭivijjhīti -- sakkhidhammamanītihamaddasi.

[03] ^b^tasmā hi tassa bhagavato sāsane^eb^ti. ^b^tasmā^eb^ti  tasmā taṃkāraṇā taṃhetu tappaccayā taṃnidānā. ^b^tassa bhagavato  sāsane^eb^ti. tassa bhagavato sāsane gotamasāsane buddhasāsane  jinasāsane tathāgatasāsane devasāsane arahantasāsaneti -- tasmā  tassa bhagavato sāsane.

[03] ^b^appamatto^eb^ ^a^T0.0487^ea^ ^a^V0.0296^ea^ ^b^sadā namassamanusikkhe (iti bhagavā)^eb^ti.  ^b^appamatto^eb^ti sakkaccakārī...pe0... appamādo kusalesu dhammesu.  ^b^sadā^eb^ti sadā sabbakālaṃ...pe0... pacchime vayokhandhe.  ^b^namassa^eb^nti kāyena vā namassamāno vācāya vā namassamāno  cittena vā namassamāno anvatthapaṭipattiyā vā namassamāno  dhammānudhammapaṭipattiyā ^a^P2.0401^ea^ vā namassamāno  sakkurumāno garukurumāno {sakkāramāno garukāramāno (syā0)} mānayamāno pūjayamāno apacayamāno.  ^b^anusikkhe^eb^ti tisso sikkhāyo -- adhisīlasikkhā,  adhicittasikkhā, adhipaññāsikkhā...pe0... ayaṃ adhipaññāsikkhā.  imā tisso sikkhāyo āvajjanto sikkheyya...pe0...  sacchikātabbaṃ sacchikaronto sikkheyya careyya ācareyya samācareyya  samādāya vatteyya. ^b^bhagavā^eb^ti gāravādhivacanaṃ...pe0... sacchikā  paññatti yadidaṃ bhagavāti -- appamatto sadā namassamanusikkhe.  (iti bhagavā).

[03] tenāha bhagavā --

[21] ``abhibhū ^a^M0.0315^ea^ hi so anabhibhūto,  sakkhidhammamanītihamaddasi.

[22] tasmā hi tassa bhagavato sāsane, appamatto sadā  namassamanusikkhe''.. [iti bhagavāti]

[06] tuvaṭṭakasuttaniddeso {tuvaṭakasuttaniddeso (sī0 syā0) suttanipātepi} cuddasamo.