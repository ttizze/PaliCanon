[03] 1^b^.^eb^

[21] ^b^kāmaṃ^eb^ ^a^T0.0001^ea^ ^a^V0.0001^ea^ ^a^P1.0001^ea^ ^a^M0.0001^ea^  ^b^kāmayamānassa, tassa ce taṃ samijjhati.^eb^

[22] ^b^addhā pītimano hoti, laddhā macco yadicchati.. ^eb^

[03] ^b^kāmaṃ kāmayamānassā^eb^ti ^b^kāmā^eb^ti uddānato dve kāmā  -- vatthukāmā ca kilesakāmā ca. katame ^b^vatthukāmā?^eb^  manāpikā rūpā manāpikā saddā manāpikā gandhā manāpikā rasā  manāpikā phoṭṭhabbā; attharaṇā pāvuraṇā {pāpuraṇā (sī0 syā0)} dāsidāsā ajeḷakā  kukkuṭasūkarā hatthigavāssavaḷavā khettaṃ vatthu hiraññaṃ suvaṇṇaṃ  gāmanigamarājadhāniyo raṭṭhañca janapado ca koso ca koṭṭhāgārañca, yaṃ  kiñci rajanīyaṃ vatthu -- vatthukāmā.

[03] api ^a^V0.0002^ea^ ca atītā kāmā anāgatā kāmā paccuppannā kāmā;  ajjhattā kāmā bahiddhā kāmā ajjhattabahiddhā kāmā; hīnā kāmā  majjhimā kāmā paṇītā kāmā; āpāyikā kāmā mānusikā kāmā  dibbā kāmā paccupaṭṭhitā kāmā; nimmitā kāmā animmitā kāmā  paranimmitā kāmā; pariggahitā kāmā, apariggahitā ^a^P1.0002^ea^  kāmā, mamāyitā ^a^T0.0002^ea^ kāmā, amamāyitā kāmā; sabbepi kāmāvacarā  dhammā, sabbepi rūpāvacarā dhammā, sabbepi arūpāvacarā ^a^M0.0002^ea^  dhammā, taṇhāvatthukā taṇhārammaṇā kāmanīyaṭṭhena rajanīyaṭṭhena  madanīyaṭṭhena kāmā -- ime vuccanti vatthukāmā.

[03] katame ^b^kilesakāmā?^eb^ chando kāmo rāgo kāmo  chandarāgo kāmo; saṅkappo kāmo rāgo kāmo saṅkapparāgo kāmo;  yo kāmesu kāmacchando kāmarāgo kāmanandī kāmataṇhā kāmasneho  kāmapariḷāho kāmamucchā kāmajjhosānaṃ kāmogho kāmayogo  kāmupādānaṃ kāmacchandanīvaraṇaṃ.

[21] ``addasaṃ kāma te mūlaṃ, saṅkappā kāma jāyasi.

[22] na taṃ saṅkappayissāmi, evaṃ kāma na hohisī''ti {na hehisīti  (syā0)}..  --

[25] ime vuccanti kilesakāmā. ^b^kāmayamānassā^eb^ti  kāmayamānassa icchamānassa sādiyamānassa patthayamānassa  pihayamānassa abhijappamānassāti -- kāmaṃ kāmayamānassa.

[03] ^b^tassa ce taṃ samijjhatī^eb^ti. ^b^tassa ce^eb^ti tassa  khattiyassa vā brāhmaṇassa vā vessassa vā suddassa vā gahaṭṭhassa vā  pabbajitassa vā devassa vā manussassa vā. ^b^ta^eb^nti vatthukāmā  vuccanti -- manāpikā rūpā manāpikā saddā manāpikā gandhā  manāpikā rasā manāpikā phoṭṭhabbā. ^b^samijjhatī^eb^ti ijjhati  samijjhati labhati paṭilabhati adhigacchati vindatīti -- tassa ce  taṃ samijjhati.

[03] ^b^addhā^eb^ ^a^T0.0003^ea^ ^b^pītimano hotī^eb^ti. ^b^addhā^eb^ti ekaṃsavacanaṃ  nissaṃsayavacanaṃ nikkaṅkhāvacanaṃ advejjhavacanaṃ adveḷhakavacanaṃ  niyogavacanaṃ apaṇṇakavacanaṃ avatthāpanavacanametaṃ ^a^P1.0003^ea^ --  addhāti. ^b^pītī^eb^ti yā pañcakāmaguṇapaṭisaññuttā pīti pāmujjaṃ  āmodanā pamodanā hāso pahāso vitti tuṭṭhi odagyaṃ attamanatā  abhipharaṇatā cittassa. ^b^mano^eb^ti yaṃ cittaṃ mano mānasaṃ hadayaṃ  paṇḍaraṃ mano manāyatanaṃ manindriyaṃ viññāṇaṃ viññāṇakkhandho tajjā  manoviññāṇadhātu, ayaṃ ^a^V0.0003^ea^ vuccati mano. ayaṃ mano imāya pītiyā  sahagato hoti sahajāto saṃsaṭṭho sampayutto ekuppādo ekanirodho  ekavatthuko ekārammaṇo. ^b^pītimano hotī^eb^ti pītimano hoti  tuṭṭhamano haṭṭhamano pahaṭṭhamano ^a^M0.0003^ea^ attamano udaggamano  muditamano pamoditamano hotīti -- addhā pītimano hoti.

[03] ^b^laddhā macco yadicchatī^eb^ti. ^b^laddhā^eb^ti labhitvā  paṭilabhitvā adhigantvā vinditvā. ^b^macco^eb^ti satto naro  mānavo poso puggalo jīvo jāgu {jātu (syā0), jagu (ka0)} jantu indagu  {hindagū (sī0 syā0)} manujo.  ^b^yadicchatī^eb^ti yaṃ icchati yaṃ sādiyati yaṃ pattheti yaṃ piheti yaṃ  abhijappati, rūpaṃ vā saddaṃ vā gandhaṃ vā rasaṃ vā phoṭṭhabbaṃ vāti,  laddhā macco yadicchati.

[03] tenāha bhagavā --

[21] ``kāmaṃ kāmayamānassa, tassa ce taṃ samijjhati.

[22] addhā pītimano hoti, laddhā macco yadicchatī''ti..

[03] 2^b^.^eb^

[21] ^b^tassa^eb^ ^a^T0.0004^ea^ ^b^ce kāmayānassa, chandajātassa jantuno.^eb^

[22] ^b^te kāmā parihāyanti, sallaviddhova ruppati..^eb^

[03] ^b^tassa^eb^ ^a^P1.0004^ea^ ^b^ce kāmayānassā^eb^ti.  ^b^tassa ce^eb^ti tassa khattiyassa vā brāhmaṇassa vā vessassa vā  suddassa vā gahaṭṭhassa vā pabbajitassa vā devassa vā manussassa vā.  ^b^kāmayānassā^eb^ti kāme icchamānassa sādiyamānassa  patthayamānassa pihayamānassa abhijappamānassa. atha vā kāmataṇhāya  yāyati niyyati vuyhati saṃharīyati. yathā hatthiyānena vā  assayānena vā goyānena vā ajayānena vā meṇḍayānena vā  oṭṭhayānena vā kharayānena vā yāyati niyyati vuyhati saṃharīyati;  evamevaṃ kāmataṇhāya yāyati niyyati vuyhati saṃharīyatīti -- tassa  ce kāmayānassa.

[03] ^b^chandajātassa jantuno^eb^ti. ^b^chando^eb^ti yo kāmesu  kāmacchando kāmarāgo kāmanandī kāmataṇhā kāmasneho kāmapariḷāho  kāmamucchā kāmajjhosānaṃ kāmogho kāmayogo kāmupādānaṃ  kāmacchandanīvaraṇaṃ, tassa so kāmacchando jāto hoti sañjāto  nibbatto abhinibbatto pātubhūto. ^b^jantuno^eb^ti sattassa narassa  mānavassa posassa puggalassa jīvassa jāgussa jantussa indagussa  manujassāti -- chandajātassa jantuno.

[03] ^b^te^eb^ ^a^V0.0004^ea^ ^b^kāmā parihāyantī^eb^ti -- te vā kāmā parihāyanti, so  ^a^T0.0005^ea^ vā kāmehi parihāyati. kathaṃ te kāmā parihāyanti? tassa  tiṭṭhantasseva ^a^M0.0004^ea^ te bhoge rājāno vā haranti, corā vā  haranti, aggi vā dahati, udakaṃ vā vahati, appiyā vā dāyādā  haranti, nihitaṃ vā nādhigacchati, duppayuttā vā kammantā bhijjanti,  kule vā ^a^P1.0005^ea^ kulaṅgāro uppajjati, yo te bhoge vikirati  vidhamati {vidhameti (syā0)} viddhaṃseti aniccatāyeva aṭṭhamī. evaṃ te kāmā hāyanti  parihāyanti paridhaṃsenti paripatanti antaradhāyanti vippalujjanti.  kathaṃ so kāmehi parihāyati? tiṭṭhanteva te bhoge so cavati marati  vippalujjati. evaṃ so kāmehi hāyati parihāyati paridhaṃseti  paripatati antaradhāyati vippalujjati.

[21] corā haranti rājāno, aggi dahati nassati.

[27] atha antena jahati {atho antena heti (syā0), asahantena dahati  (ka0)}, sarīraṃ sapariggahaṃ.

[22] etadaññāya medhāvī, bhuñjetha ca dadetha ca..

[03] datvā ca bhutvā ca yathānubhāvaṃ, anindito saggamupeti  ṭhānanti, te kāmā parihāyanti.

[03] ^b^sallaviddhova ruppatī^eb^ti. yathā ayomayena vā sallena  viddho, aṭṭhimayena vā sallena dantamayena vā sallena visāṇamayena vā ^a^T0.0006^ea^  sallena kaṭṭhamayena vā sallena viddho ruppati kuppati ghaṭṭīyati  pīḷīyati, byādhito domanassito hoti, evameva vatthukāmānaṃ  vipariṇāmaññathābhāvā uppajjanti sokaparidevadukkhadomanassupāyāsā.  so kāmasallena ca sokasallena ca viddho, ruppati kuppati ghaṭṭīyati  pīḷīyati byādhito domanassito hotīti -- sallaviddhova ruppati.

[03] tenāha bhagavā --

[21] ``tassa ce kāmayānassa, chandajātassa jantuno.

[22] te kāmā parihāyanti, sallaviddhova ruppatī''ti..

[03] 3^b^.^eb^

[21] ^b^yo^eb^ ^a^P1.0006^ea^ ^b^kāme parivajjeti,  sappasseva padā siro.^eb^

[22] ^b^somaṃ visattikaṃ loke, sato samativattati..^eb^

[03] ^b^yo^eb^ ^a^V0.0005^ea^ ^b^kāme parivajjetī^eb^ti. ^b^yo^eb^ti yo yādiso  yathāyutto yathāvihito yathāpakāro yaṃṭhānappatto yaṃdhammasamannāgato  khattiyo vā brāhmaṇo vā vesso vā suddo vā gahaṭṭho vā pabbajito  ^a^M0.0005^ea^ vā devo vā manusso vā. ^b^kāme parivajjetī^eb^ti.  ^b^kāmā^eb^ti uddānato dve kāmā -- vatthukāmā ca kilesakāmā  ca...pe0... ime vuccanti vatthukāmā...pe0... ime vuccanti  kilesakāmā. ^b^kāme parivajjetī^eb^ti dvīhi kāraṇehi kāme  parivajjeti -- vikkhambhanato vā samucchedato vā. kathaṃ  vikkhambhanato kāme parivajjeti? ``aṭṭhikaṅkalūpamā kāmā  appassādaṭṭhenā''ti passanto vikkhambhanato kāme parivajjeti,  ``maṃsapesūpamā ^a^T0.0007^ea^ kāmā bahusādhāraṇaṭṭhenā''ti passanto vikkhambhanato  kāme parivajjeti, ``tiṇukkūpamā kāmā anudahanaṭṭhenā''ti passanto  vikkhambhanato kāme parivajjeti, ``aṅgārakāsūpamā kāmā  mahāpariḷāhaṭṭhenā''ti passanto vikkhambhanato kāme parivajjeti,  ``supinakūpamā kāmā ittarapaccupaṭṭhānaṭṭhenā''ti passanto vikkhambhanato  kāme parivajjeti, ``yācitakūpamā kāmā tāvakālikaṭṭhenā''ti  passanto vikkhambhanato kāme parivajjeti, ``rukkhaphalūpamā kāmā  sambhañjanaparibhañjanaṭṭhenā''ti passanto vikkhambhanato kāme parivajjeti,  ``asisūnūpamā kāmā adhikuṭṭanaṭṭhenā''ti {adhikantanaṭṭhenāti (syā0)} passanto vikkhambhanato  kāme parivajjeti, ``sattisūlūpamā kāmā vinivijjhanaṭṭhenā''ti  passanto vikkhambhanato kāme parivajjeti, ``sappasirūpamā kāmā  sappaṭibhayaṭṭhenā''ti ^a^P1.0007^ea^ passanto vikkhambhanato kāme  parivajjeti, ``aggikkhandhūpamā kāmā mahābhitāpanaṭṭhenā''ti passanto  vikkhambhanato kāme parivajjeti.

[03] buddhānussatiṃ bhāventopi vikkhambhanato kāme parivajjeti,  dhammānussatiṃ bhāventopi...pe0... saṅghānussatiṃ bhāventopi...  sīlānussatiṃ bhāventopi... cāgānussatiṃ bhāventopi... devatānussatiṃ  bhāventopi... ānāpānassatiṃ {ānāpānasatiṃ (sī0)} bhāventopi... maraṇassatiṃ  bhāventopi... kāyagatāsatiṃ bhāventopi... upasamānussatiṃ bhāventopi  vikkhambhanato kāme parivajjeti.

[03] paṭhamaṃ jhānaṃ bhāventopi vikkhambhanato kāme ^a^T0.0008^ea^ parivajjeti, dutiyaṃ  jhānaṃ bhāventopi...pe0... tatiyaṃ jhānaṃ bhāventopi... catutthaṃ jhānaṃ  bhāventopi... ākāsānañcāyatanasamāpattiṃ bhāventopi...  viññāṇañcāyatanasamāpattiṃ bhāventopi... ākiñcaññāyatanasamāpattiṃ  bhāventopi ^a^M0.0006^ea^... nevasaññānāsaññāyatanasamāpattiṃ bhāventopi  vikkhambhanato kāme parivajjeti. evaṃ vikkhambhanato kāme  parivajjeti.

[03] kathaṃ ^a^V0.0006^ea^ samucchedato kāme parivajjeti? sotāpattimaggaṃ  bhāventopi apāyagamanīye kāme samucchedato parivajjeti,  sakadāgāmimaggaṃ bhāventopi oḷārike kāme samucchedato parivajjeti,  anāgāmimaggaṃ bhāventopi anusahagate kāme samucchedato parivajjeti,  arahattamaggaṃ bhāventopi sabbena sabbaṃ sabbathā sabbaṃ asesaṃ nissesaṃ  samucchedato kāme parivajjeti. evaṃ samucchedato kāme parivajjetīti  -- yo kāme parivajjeti.

[03] ^b^sappasseva padā siro^eb^ti. ^b^sappo^eb^ vuccati ahi.  kenaṭṭhena sappo? saṃsappanto gacchatīti sappo; bhujanto ^a^P1.0008^ea^  gacchatīti bhujago; urena gacchatīti urago; pannasiro  gacchatīti pannago; sirena supatīti {sappatīti (ka0)} sarīsapo {siriṃsapo  (sī0)}; bile sayatīti  bilāsayo; guhāyaṃ sayatīti guhāsayo; dāṭhā tassa āvudhoti  dāṭhāvudho; visaṃ tassa ghoranti ghoraviso; jivhā tassa duvidhāti  dvijivho; dvīhi jivhāhi ^a^T0.0009^ea^ rasaṃ sāyatīti dvirasaññū. yathā puriso  jīvitukāmo amaritukāmo sukhakāmo dukkhapaṭikkūlo pādena sappasiraṃ  vajjeyya vivajjeyya parivajjeyya abhinivajjeyya; evameva sukhakāmo  dukkhapaṭikkūlo kāme vajjeyya vivajjeyya parivajjeyya abhinivajjeyyāti  -- sappasseva padā siro.

[03] ^b^somaṃ visattikaṃ loke, sato samativattatī^eb^ti.  ^b^so^eb^ti yo kāme parivajjeti. visattikā vuccati taṇhā. yo  rāgo sārāgo anunayo anurodho nandī nandirāgo, cittassa sārāgo  icchā mucchā ajjhosānaṃ gedho paligedho {paḷigedho (sī0)} saṅgo paṅko, ejā māyā  janikā sañjananī sibbinī jālinī saritā visattikā, suttaṃ  visatā āyūhinī {āyūhanī (sī0 syā0)} dutiyā paṇidhi bhavanetti, vanaṃ vanatho sandhavo  sneho apekkhā paṭibandhu, āsā āsīsanā āsīsitattaṃ, rūpāsā  saddāsā gandhāsā rasāsā phoṭṭhabbāsā, lābhāsā janāsā puttāsā  jīvitāsā, jappā pajappā abhijappā jappanā jappitattaṃ loluppaṃ  loluppāyanā loluppāyitattaṃ pucchañjikatā sādhukamyatā, adhammarāgo  visamalobho nikanti ^a^M0.0007^ea^ nikāmanā patthanā pihanā  sampatthanā, kāmataṇhā bhavataṇhā ^a^P1.0009^ea^ vibhavataṇhā,  rūpataṇhā arūpataṇhā nirodhataṇhā, rūpataṇhā saddataṇhā gandhataṇhā  rasataṇhā phoṭṭhabbataṇhā dhammataṇhā ^a^T0.0010^ea^, ogho yogo gantho upādānaṃ  āvaraṇaṃ nīvaraṇaṃ chadanaṃ bandhanaṃ, upakkileso anusayo pariyuṭṭhānaṃ  latā vevicchaṃ, dukkhamūlaṃ dukkhanidānaṃ dukkhappabhavo mārapāso  mārabaḷisaṃ māravisayo, taṇhānadī taṇhājālaṃ taṇhāgaddulaṃ taṇhāsamuddo  abhijjhā lobho akusalamūlaṃ.

[03] ^b^visattikā^eb^ti. kenaṭṭhena visattikā? visatāti  visattikā; visālāti visattikā; visaṭāti ^a^V0.0007^ea^ visattikā;  visakkatīti visattikā; visaṃharatīti visattikā; visaṃvādikāti  visattikā; visamūlāti visattikā; visaphalāti visattikā;  visaparibhogoti visattikā; visālā vā pana sā taṇhā rūpe sadde  gandhe rase phoṭṭhabbe, kule gaṇe āvāse lābhe yase, pasaṃsāya sukhe  cīvare piṇḍapāte senāsane gilānapaccayabhesajjaparikkhāre, kāmadhātuyā  rūpadhātuyā arūpadhātuyā, kāmabhave rūpabhave arūpabhave, saññābhave  asaññābhave nevasaññānāsaññābhave, ekavokārabhave catuvokārabhave  pañcavokārabhave, atīte anāgate paccuppanne, diṭṭhasutamutaviññātabbesu  dhammesu visaṭā vitthatāti visattikā.

[03] ^b^loke^eb^ti apāyaloke manussaloke devaloke, khandhaloke  dhātuloke āyatanaloke. ^b^sato^eb^ti catūhi kāraṇehi sato --  kāye kāyānupassanāsatipaṭṭhānaṃ ^a^T0.0011^ea^ bhāvento sato, vedanāsu...pe0...  citte... dhammesu dhammānupassanāsatipaṭṭhānaṃ bhāvento sato.

[03] aparehipi catūhi kāraṇehi sato -- asatiparivajjanāya sato,  satikaraṇīyānaṃ dhammānaṃ katattā sato, satiparibandhānaṃ dhammānaṃ hatattā  sato, satinimittānaṃ dhammānaṃ asammuṭṭhattā ^a^P1.0010^ea^ sato.

[03] aparehipi catūhi kāraṇehi sato -- satiyā samannāgatattā  sato, satiyā vasitattā sato, satiyā pāguññatāya sato, satiyā  apaccorohaṇatāya {apaccoropanatāya (sī0)} sato.

[03] aparehipi ^a^M0.0008^ea^ catūhi kāraṇehi sato -- sattattā  sato, santattā sato, samitattā sato, santadhammasamannāgatattā sato.  buddhānussatiyā sato, dhammānussatiyā sato, saṅghānussatiyā sato,  sīlānussatiyā sato, cāgānussatiyā sato, devatānussatiyā sato,  ānāpānassatiyā sato, maraṇassatiyā sato, kāyagatāsatiyā sato,  upasamānussatiyā sato. yā sati anussati paṭissati sati  saraṇatā dhāraṇatā apilāpanatā asammussanatā sati satindriyaṃ  satibalaṃ sammāsati satisambojjhaṅgo ekāyanamaggo, ayaṃ vuccati  sati. imāya satiyā upeto hoti samupeto upagato samupagato  upapanno samupapanno samannāgato, so vuccati sato.

[03] ^b^somaṃ visattikaṃ loke, sato samativattatī^eb^ti. loke  vā sā visattikā, loke vā taṃ ^a^V0.0008^ea^ visattikaṃ sato tarati uttarati  patarati samatikkamati vītivattatīti -- somaṃ visattikaṃ loke, sato  samativattati.

[03] tenāha bhagavā --

[21] ``yo kāme ^a^T0.0012^ea^ parivajjeti, sappasseva padā siro.

[22] somaṃ visattikaṃ loke, sato samativattatī''ti..

[03] 4^b^.^eb^

[21] ^b^khettaṃ vatthuṃ hiraññaṃ vā, gavāssaṃ dāsaporisaṃ.^eb^

[22] ^b^thiyo bandhū puthu kāme, yo naro anugijjhati..^eb^

[03] ^b^khettaṃ^eb^ ^a^P1.0011^ea^ ^b^vatthuṃ hiraññaṃ vā^eb^ti.  ^b^khetta^eb^nti sālikkhettaṃ vīhikkhettaṃ muggakkhettaṃ māsakkhettaṃ  yavakkhettaṃ godhumakkhettaṃ tilakkhettaṃ. ^b^vatthu^eb^nti gharavatthuṃ  koṭṭhakavatthuṃ purevatthuṃ pacchāvatthuṃ ārāmavatthuṃ vihāravatthuṃ.  ^b^hirañña^eb^nti hiraññaṃ vuccati kahāpaṇoti -- khettaṃ vatthuṃ hiraññaṃ  vā.

[03] ^b^gavāssaṃ dāsaporisa^eb^nti. ^b^gava^eb^nti gavā {gāvo (ka0)} vuccanti.  ^b^assā^eb^ti pasukādayo vuccanti. ^b^dāsā^eb^ti cattāro dāsā  -- antojātako dāso, dhanakkītako dāso, sāmaṃ vā dāsabyaṃ upeti,  akāmako vā dāsavisayaṃ upeti.

[21] ``āmāya ^a^M0.0009^ea^ dāsāpi bhavanti heke, dhanena  kītāpi bhavanti dāsā.

[22] sāmañca eke upayanti dāsyaṃ, bhayāpanuṇṇāpi bhavanti  dāsā''ti..

[03] ^b^purisā^eb^ti tayo purisā -- bhatakā, kammakarā,  upajīvinoti -- gavāssaṃ dāsaporisaṃ.

[03] ^b^thiyo bandhū puthu kāme^eb^ti. ^b^thiyo^eb^ti  itthipariggaho vuccati. ^b^bandhū^eb^ti ^a^T0.0013^ea^ cattāro bandhū --  ñātibandhavāpi bandhu, gottabandhavāpi bandhu, mantabandhavāpi bandhu,  sippabandhavāpi bandhu. ^b^puthu kāme^eb^ti bahū kāme. ete puthu  kāmā manāpikā rūpā...pe0... manāpikā phoṭṭhabbāti -- thiyo bandhū  puthu kāme.

[03] ^b^yo naro anugijjhatī^eb^ti. ^b^yo^eb^ti yo yādiso  yathāyutto yathāvihito yathāpakāro yaṃṭhānappatto yaṃdhammasamannāgato  khattiyo vā brāhmaṇo vā vesso vā suddo vā gahaṭṭho ^a^P1.0012^ea^  vā pabbajito ^a^V0.0009^ea^ pvā devo vā manusso vā. ^b^naro^eb^ti  satto naro mānavo poso puggalo jīvo jāgu jantu indagu manujo.  ^b^anugijjhatī^eb^ti kilesakāmena vatthukāmesu gijjhati  anugijjhati paligijjhati palibajjhatīti -- yo naro anugijjhati.

[03] tenāha bhagavā --

[21] ``khettaṃ vatthuṃ hiraññaṃ vā, gavāssaṃ dāsaporisaṃ.

[22] thiyo bandhū puthu kāme, yo naro anugijjhatī''ti..

[03] 5^b^.^eb^

[21] ^b^abalā naṃ balīyanti, maddante naṃ parissayā.^eb^

[22] ^b^tato naṃ dukkhamanveti, nāvaṃ bhinnamivodakaṃ..^eb^

[03] ^b^abalā naṃ balīyantī^eb^ti. ^b^abalā^eb^ti abalā  kilesā dubbalā appabalā appathāmakā hīnā nihīnā ( ) {(parihīnā)  (sī0 syā0)} omakā  lāmakā chatukkā parittā. te kilesā taṃ puggalaṃ sahanti parisahanti  abhibhavanti ajjhottharanti pariyādiyanti maddantīti, evampi abalā  naṃ balīyanti. atha vā, abalaṃ puggalaṃ dubbalaṃ appabalaṃ appathāmakaṃ  hīnaṃ ^a^T0.0014^ea^ nihīnaṃ omakaṃ lāmakaṃ chatukkaṃ parittaṃ, yassa natthi saddhābalaṃ  vīriyabalaṃ satibalaṃ samādhibalaṃ paññābalaṃ hiribalaṃ ottappabalaṃ  ^a^M0.0010^ea^. te kilesā taṃ puggalaṃ sahanti parisahanti  abhibhavanti ajjhottharanti pariyādiyanti maddantīti -- evampi  abalā naṃ balīyantīti.

[03] ^b^maddante naṃ parissayā^eb^ti. dve parissayā --  pākaṭaparissayā ca paṭicchannaparissayā ca. katame  ^b^pākaṭaparissayā^eb^? sīhā byagghā dīpī acchā taracchā kokā  mahiṃsā {mahisā (sī0 syā0)} hatthī ahivicchikā satapadī, corā ^a^P1.0013^ea^ vā  assu mānavā vā katakammā vā akatakammā vā, cakkhurogo  sotarogo ghānarogo jivhārogo kāyarogo sīsarogo kaṇṇarogo  mukharogo dantarogo, kāso sāso pināso ḍāho jaro, kucchirogo  mucchā pakkhandikā sūlā visūcikā, kuṭṭhaṃ gaṇḍo kilāso soso  apamāro, daddu kaṇḍu kacchu rakhasā {rakkhasā (ka0)} vitacchikā lohitapittaṃ, madhumeho  aṃsā piḷakā bhagandalā, pittasamuṭṭhānā ābādhā semhasamuṭṭhānā ābādhā  vātasamuṭṭhānā ābādhā sannipātikā ābādhā utupariṇāmajā ābādhā  visamaparihārajā ābādhā, opakkamikā ābādhā kammavipākajā  ābādhā, sītaṃ uṇhaṃ jighacchā pipāsā uccāro passāvo  ḍaṃsamakasavātātapasarīsapasamphassā iti vā -- ime vuccanti  pākaṭaparissayā.

[03] katame ^a^V0.0010^ea^ ^b^paṭicchannaparissayā^eb^? kāyaduccaritaṃ vacīduccaritaṃ  manoduccaritaṃ ^a^T0.0015^ea^, kāmacchandanīvaraṇaṃ byāpādanīvaraṇaṃ thinamiddhanīvaraṇaṃ  uddhaccakukkuccanīvaraṇaṃ vicikicchānīvaraṇaṃ, rāgo doso moho kodho  upanāho makkho paḷāso issā macchariyaṃ, māyā sāṭheyyaṃ thambho  sārambho māno atimāno mado pamādo, sabbe kilesā sabbe  duccaritā sabbe darathā sabbe pariḷāhā sabbe santāpā  sabbākusalābhisaṅkhārā -- ime vuccanti paṭicchannaparissayā.

[03] ^b^parissayā^eb^ti kenaṭṭhena parissayā? parisahantīti  parissayā, parihānāya saṃvattantīti parissayā, tatrāsayāti parissayā.  kathaṃ parisahantīti parissayā? te parissayā taṃ puggalaṃ sahanti  parisahanti abhibhavanti ajjhottharanti pariyādiyanti maddanti. evaṃ  parisahantīti parissayā. kathaṃ parihānāya saṃvattantīti parissayā?  te parissayā kusalānaṃ dhammānaṃ antarāyāya parihānāya saṃvattanti.  katamesaṃ ^a^M0.0011^ea^ kusalānaṃ dhammānaṃ? sammāpaṭipadāya  anulomapaṭipadāya apaccanīkapaṭipadāya ^a^P1.0014^ea^  aviruddhapaṭipadāya anvatthapaṭipadāya dhammānudhammapaṭipadāya, sīlesu  paripūrikāritāya indriyesu guttadvāratāya bhojane mattaññutāya,  jāgariyānuyogassa satisampajaññassa, catunnaṃ satipaṭṭhānānaṃ  bhāvanānuyogassa catunnaṃ sammappadhānānaṃ bhāvanānuyogassa catunnaṃ  iddhipādānaṃ bhāvanānuyogassa, pañcannaṃ indriyānaṃ bhāvanānuyogassa  pañcannaṃ balānaṃ bhāvanānuyogassa, sattannaṃ bojjhaṅgānaṃ bhāvanānuyogassa ^a^T0.0016^ea^  ariyassa aṭṭhaṅgikassa maggassa bhāvanānuyogassa -- imesaṃ kusalānaṃ  dhammānaṃ antarāyāya parihānāya saṃvattanti. evaṃ parihānāya  saṃvattantīti -- parissayā.

[03] kathaṃ tatrāsayāti parissayā? tatthete pāpakā akusalā dhammā  uppajjanti attabhāvasannissayā. yathā bile bilāsayā pāṇā  sayanti, dake dakāsayā pāṇā sayanti, vane vanāsayā pāṇā sayanti,  rukkhe rukkhāsayā pāṇā sayanti, evameva tatthete pāpakā akusalā  dhammā uppajjanti attabhāvasannissayā. evampi tatrāsayāti --  parissayā.

[03] vuttañhetaṃ bhagavatā --

[03] ``sāntevāsiko, bhikkhave, bhikkhu sācariyako dukkhaṃ na  phāsu viharati. kathañca, bhikkhave, bhikkhu sāntevāsiko  sācariyako dukkhaṃ na phāsu viharati? idha, bhikkhave, bhikkhuno  cakkhunā rūpaṃ disvā uppajjanti ye pāpakā akusalā dhammā  sarasaṅkappā saññojaniyā, tyassa anto vasanti anvāsavanti pāpakā  akusalā dhammāti -- tasmā sāntevāsikoti ^a^V0.0011^ea^ vuccati. te naṃ  samudācaranti. samudācaranti naṃ pāpakā akusalā dhammāti --  tasmā sācariyakoti vuccati.

[03] ``puna caparaṃ ^a^P1.0015^ea^, bhikkhave, bhikkhuno sotena  saddaṃ sutvā, ghānena gandhaṃ ghāyitvā, jivhāya rasaṃ sāyitvā, kāyena  phoṭṭhabbaṃ phusitvā, manasā dhammaṃ viññāya uppajjanti ye pāpakā  akusalā dhammā sarasaṅkappā saññojaniyā, tyassa anto vasanti  anvāsavanti pāpakā ^a^T0.0017^ea^ akusalā dhammāti -- tasmā sāntevāsikoti  vuccati. te naṃ samudācaranti. samudācaranti naṃ pāpakā akusalā  dhammāti -- tasmā sācariyakoti vuccati. evaṃ kho, bhikkhave,  bhikkhu sāntevāsiko sācariyako dukkhaṃ na phāsu viharatī''ti.  evampi tatrāsayāti -- parissayā.

[03] vuttañhetaṃ ^a^M0.0012^ea^ bhagavatā --

[03] ``tayome, bhikkhave, antarāmalā -- antarāamittā  antarāsapattā antarāvadhakā antarāpaccatthikā. katame tayo?  lobho, bhikkhave, antarāmalaṃ {antarāmalo (syā0)} antarāamitto antarāsapatto  antarāvadhako antarāpaccatthiko. doso...pe0... moho, bhikkhave,  antarāmalaṃ antarāamitto antarāsapatto antarāvadhako  antarāpaccatthiko. ime kho, bhikkhave, tayo antarāmalā --  antarāamittā antarāsapattā antarāvadhakā antarāpaccatthikā.

[21] ``anatthajanano lobho, lobho cittappakopano.

[22] bhayamantarato jātaṃ, taṃ jano nāvabujjhati..

[21] ``luddho atthaṃ na jānāti, luddho dhammaṃ na passati.

[22] andhantamaṃ {andhatamaṃ (syā0 ka0)} tadā hoti, yaṃ lobho sahate naraṃ..

[21] ``anatthajanano ^a^V0.0012^ea^ doso, doso cittappakopano.

[22] bhayamantarato jātaṃ, taṃ jano nāvabujjhati..

[21] ``kuddho atthaṃ na jānāti, kuddho dhammaṃ na passati.

[22] andhantamaṃ ^a^T0.0018^ea^ tadā hoti, yaṃ doso sahate naraṃ..

[21] ``anatthajanano ^a^P1.0016^ea^ moho, moho  cittappakopano.

[22] bhayamantarato jātaṃ, taṃ jano nāvabujjhati..

[21] ``mūḷho atthaṃ na jānāti, mūḷho dhammaṃ na passati.

[22] andhantamaṃ tadā hoti, yaṃ moho sahate nara''nti..

[03] evampi tatrāsayāti -- parissayā.

[03] vuttampi hetaṃ bhagavatā -- ``tayo kho, mahārāja, purisassa  dhammā ajjhattaṃ uppajjamānā uppajjanti, ahitāya dukkhāya  aphāsuvihārāya. katame tayo? lobho kho, mahārāja, purisassa  dhammo ajjhattaṃ uppajjamāno uppajjati, ahitāya dukkhāya  aphāsuvihārāya. doso kho, mahārāja...pe0... moho kho,  mahārāja, purisassa dhammo ajjhattaṃ uppajjamāno uppajjati, ahitāya  dukkhāya aphāsuvihārāya. ime kho, mahārāja, tayo purisassa  dhammā ajjhattaṃ uppajjamānā uppajjanti, ahitāya dukkhāya  aphāsuvihārāya.

[21] ``lobho ^a^M0.0013^ea^ doso ca moho ca, purisaṃ  pāpacetasaṃ.

[22] hiṃsanti attasambhūtā, tacasāraṃva samphala''nti..

[03] evampi tatrāsayāti -- parissayā.

[03] vuttampi ^a^T0.0019^ea^ cetaṃ bhagavatā --

[21] ``rāgo ca doso ca itonidānā, arati rati  lomahaṃso itojā.

[22] ito samuṭṭhāya manovitakkā, kumārakā  dhaṅkamivossajantī''ti {dhaṅkamivossajjanti (syā0)}..

[03] evampi tatrāsayāti -- parissayā. ^b^maddante naṃ  parissayā^eb^ti. te parissayā taṃ puggalaṃ sahanti parisahanti  abhibhavanti ajjhottharanti pariyādiyanti maddantīti -- maddante naṃ  parissayā.

[03] ^b^tato^eb^ ^a^P1.0017^ea^ ^b^naṃ dukkhamanvetī^eb^ti.  ^b^tato^eb^ti tato tato parissayato taṃ puggalaṃ dukkhaṃ anveti  anugacchati anvāyikaṃ hoti, jātidukkhaṃ anveti anugacchati  anvāyikaṃ hoti, jarādukkhaṃ ^a^V0.0013^ea^ anveti anugacchati anvāyikaṃ hoti,  byādhidukkhaṃ anveti anugacchati anvāyikaṃ hoti, maraṇadukkhaṃ  anveti anugacchati anvāyikaṃ hoti,  sokaparidevadukkhadomanassupāyāsadukkhaṃ anveti anugacchati anvāyikaṃ  hoti, nerayikaṃ dukkhaṃ, tiracchānayonikaṃ dukkhaṃ, pettivisayikaṃ  dukkhaṃ anveti anugacchati anvāyikaṃ hoti, mānusikaṃ dukkhaṃ...  gabbhokkantimūlakaṃ dukkhaṃ... gabbhe ṭhitimūlakaṃ dukkhaṃ... gabbhā  vuṭṭhānamūlakaṃ dukkhaṃ... jātassūpanibandhakaṃ dukkhaṃ... jātassa  parādheyyakaṃ dukkhaṃ... attūpakkamaṃ dukkhaṃ... parūpakkamaṃ dukkhaṃ anveti  anugacchati anvāyikaṃ hoti, dukkhadukkhaṃ anveti anugacchati  anvāyikaṃ hoti, saṅkhāradukkhaṃ... vipariṇāmadukkhaṃ ^a^T0.0020^ea^... cakkhurogo  sotarogo ghānarogo jivhārogo kāyarogo sīsarogo kaṇṇarogo  mukharogo dantarogo, kāso sāso pināso ḍāho jaro, kucchirogo  mucchā pakkhandikā sūlā visūcikā, kuṭṭhaṃ gaṇḍo kilāso soso  apamāro, daddu kaṇḍu kacchu rakhasā vitacchikā lohitapittaṃ, madhumeho  aṃsā piḷakā bhagandalā pittasamuṭṭhānā ābādhā semhasamuṭṭhānā ābādhā  vātasamuṭṭhānā ābādhā sannipātikā ābādhā ^a^M0.0014^ea^  utupariṇāmajā ābādhā visamaparihārajā ābādhā, opakkamikā  ābādhā kammavipākajā ābādhā, sītaṃ uṇhaṃ jighacchā pipāsā  uccāro passāvo ḍaṃsamakasavātātapasarīsapasamphassadukkhaṃ... mātumaraṇaṃ  dukkhaṃ... pitumaraṇaṃ dukkhaṃ... bhātumaraṇaṃ dukkhaṃ... bhaginimaraṇaṃ  dukkhaṃ... puttamaraṇaṃ dukkhaṃ... dhītumaraṇaṃ dukkhaṃ ^a^P1.0018^ea^...  ñātibyasanaṃ dukkhaṃ... bhogabyasanaṃ dukkhaṃ... rogabyasanaṃ dukkhaṃ...  sīlabyasanaṃ dukkhaṃ... diṭṭhibyasanaṃ dukkhaṃ anveti anugacchati  anvāyikaṃ hotīti -- tato naṃ dukkhamanveti.

[03] ^b^nāvaṃ bhinnamivodaka^eb^nti. yathā bhinnaṃ nāvaṃ dakamesiṃ {udakadāyito (sī0),  udakaṃ anvāyikaṃ (syā0)}  tato tato udakaṃ anveti anugacchati anvāyikaṃ hoti, puratopi  udakaṃ anveti anugacchati anvāyikaṃ hoti, pacchatopi...  heṭṭhatopi... passatopi udakaṃ anveti anugacchati anvāyikaṃ hoti;  evameva tato tato parissayato taṃ puggalaṃ dukkhaṃ anveti anugacchati  anvāyikaṃ hoti, jātidukkhaṃ anveti anugacchati anvāyikaṃ  hoti...pe0... diṭṭhibyasanaṃ dukkhaṃ anveti anugacchati anvāyikaṃ  hotīti -- nāvaṃ ^a^T0.0021^ea^ bhinnamivodakaṃ.

[03] tenāha bhagavā --

[21] ``abalā naṃ balīyanti, maddante naṃ parissayā.

[22] tato naṃ dukkhamanveti, nāvaṃ bhinnamivodaka''nti..

[03] 6^b^.^eb^

[21] ^b^tasmā^eb^ ^a^V0.0014^ea^ ^b^jantu sadā sato, kāmāni parivajjaye.^eb^

[22] ^b^te pahāya tare oghaṃ, nāvaṃ sitvāva pāragū..^eb^

[03] ^b^tasmā jantu sadā sato^eb^ti. ^b^tasmā^eb^ti tasmā  taṃkāraṇā taṃhetu tappaccayā taṃnidānā etaṃ ādīnavaṃ sampassamāno  kāmesūti -- tasmā. ^b^jantū^eb^ti satto naro mānavo poso  puggalo jīvo jāgu jantu indagu manujo. ^b^sadā^eb^ti sadā  sabbadā sabbakālaṃ niccakālaṃ dhuvakālaṃ satataṃ samitaṃ abbokiṇṇaṃ  poṅkhānupoṅkhaṃ udakūmikajātaṃ avīci santati sahitaṃ phassitaṃ {phusitaṃ (sī0  syā0)}, purebhattaṃ pacchābhattaṃ ^a^P1.0019^ea^ purimayāmaṃ majjhimayāmaṃ  pacchimayāmaṃ, kāḷe juṇhe vasse hemante gimhe, purime vayokhandhe  majjhime vayokhandhe pacchime vayokhandhe. ^b^sato^eb^ti catūhi  kāraṇehi sato -- kāye kāyānupassanāsatipaṭṭhānaṃ bhāvento sato,  vedanāsu... citte... dhammesu dhammānupassanāsatipaṭṭhānaṃ bhāvento sato.  aparehi catūhi ^a^M0.0015^ea^ kāraṇehi sato...pe0... so vuccati  satoti -- tasmā jantu sadā sato.

[03] ^b^kāmāni parivajjaye^eb^ti. ^b^kāmā^eb^ti uddānato dve  kāmā -- vatthukāmā ca kilesakāmā ca...pe0... ime vuccanti  vatthukāmā...pe0... ime ^a^T0.0022^ea^ vuccanti kilesakāmā. ^b^kāmāni  parivajjaye^eb^ti dvīhi kāraṇehi kāme parivajjeyya -- vikkhambhanato  vā samucchedato vā. kathaṃ vikkhambhanato kāme parivajjeyya?  ``aṭṭhikaṅkalūpamā kāmā appassādaṭṭhenā''ti passanto vikkhambhanato  kāme parivajjeyya, ``maṃsapesūpamā kāmā bahusādhāraṇaṭṭhenā''ti  passanto vikkhambhanato kāme parivajjeyya, ``tiṇukkūpamā kāmā  anudahanaṭṭhenā''ti passanto vikkhambhanato kāme parivajjeyya...pe0...  nevasaññānāsaññāyatanasamāpattiṃ bhāvento vikkhambhanato kāme  parivajjeyya. evaṃ vikkhambhanato kāme parivajjeyya...pe0... evaṃ  samucchedato kāme parivajjeyyāti -- kāmāni parivajjaye.

[03] ^b^te pahāya tare ogha^eb^nti. ^b^te^eb^ti vatthukāme  parijānitvā kilesakāme pahāya pajahitvā vinodetvā byantiṃ karitvā  anabhāvaṃ gamitvā; kāmacchandanīvaraṇaṃ pahāya pajahitvā vinodetvā  byantiṃ karitvā anabhāvaṃ gamitvā; byāpādanīvaraṇaṃ...pe0...  thinamiddhanīvaraṇaṃ... uddhaccakukkuccanīvaraṇaṃ... vicikicchānīvaraṇaṃ  pahāya pajahitvā vinodetvā byantiṃ karitvā anabhāvaṃ gamitvā  kāmoghaṃ bhavoghaṃ diṭṭhoghaṃ avijjoghaṃ tareyya uttareyya patareyya  samatikkameyya vītivatteyyāti -- te pahāya tare oghaṃ.

[03] ^b^nāvaṃ^eb^ ^a^V0.0015^ea^ ^a^P1.0020^ea^ ^b^sitvāva pāragū^eb^ti. yathā  garukaṃ nāvaṃ bhārikaṃ udakaṃ sitvā {siñcitvā (sī0 syā0)} osiñcitvā chaḍḍetvā lahukāya  nāvāya khippaṃ lahuṃ appakasireneva ^a^T0.0023^ea^ pāraṃ gaccheyya; evameva vatthukāme  parijānitvā kilesakāme pahāya pajahitvā vinodetvā byantiṃ karitvā  anabhāvaṃ gamitvā; kāmacchandanīvaraṇaṃ... byāpādanīvaraṇaṃ...  thinamiddhanīvaraṇaṃ... uddhaccakukkuccanīvaraṇaṃ... vicikicchānīvaraṇaṃ  pahāya pajahitvā vinodetvā byantiṃ karitvā anabhāvaṃ gamitvā khippaṃ  lahuṃ appakasireneva pāraṃ gaccheyya. pāraṃ vuccati amataṃ nibbānaṃ.  yo so sabbasaṅkhārasamatho sabbūpadhipaṭinissaggo taṇhakkhayo  virāgo nirodho nibbānaṃ ^a^M0.0016^ea^. ^b^pāraṃ gaccheyyā^eb^ti  -- pāraṃ adhigaccheyya, pāraṃ phuseyya, pāraṃ sacchikareyya.  ^b^pāragū^eb^ti yopi pāraṃ gantukāmo sopi pāragū; yopi pāraṃ  gacchati sopi pāragū; yopi pāraṃ gato, sopi pāragū.

[03] vuttampi hetaṃ bhagavatā --

[03] tiṇṇo pāraṅgato thale tiṭṭhati brāhmaṇoti. brāhmaṇoti kho,  bhikkhave, arahato etaṃ adhivacanaṃ. so abhiññāpāragū pariññāpāragū  pahānapāragū bhāvanāpāragū sacchikiriyāpāragū samāpattipāragū.  abhiññāpāragū sabbadhammānaṃ, pariññāpāragū sabbadukkhānaṃ, pahānapāragū  sabbakilesānaṃ, bhāvanāpāragū catunnaṃ ariyamaggānaṃ, sacchikiriyāpāragū  nirodhassa, samāpattipāragū sabbasamāpattīnaṃ. so vasippatto  pāramippatto ariyasmiṃ sīlasmiṃ, vasippatto pāramippatto ariyasmiṃ  samādhismiṃ, vasippatto pāramippatto ariyāya paññāya, vasippatto  pāramippatto ariyāya vimuttiyā. so pāraṃ gato pārappatto  antagato antappatto koṭigato ^a^T0.0024^ea^ koṭippatto pariyantagato  pariyantappatto vosānagato vosānappatto tāṇagato tāṇappatto leṇagato  leṇappatto saraṇagato saraṇappatto abhayagato abhayappatto accutagato  accutappatto amatagato amatappatto nibbānagato nibbānappatto. so  vuṭṭhavāso ciṇṇacaraṇo gataddho gatadiso gatakoṭiko pālitabrahmacariyo  uttamadiṭṭhippatto bhāvitamaggo pahīnakileso ^a^P1.0021^ea^  paṭividdhākuppo sacchikatanirodho, dukkhaṃ tassa pariññātaṃ, samudayo  pahīno, maggo bhāvito, nirodho sacchikato, abhiññeyyaṃ abhiññātaṃ,  pariññeyyaṃ pariññātaṃ, pahātabbaṃ pahīnaṃ, bhāvetabbaṃ bhāvitaṃ,  sacchikātabbaṃ sacchikataṃ.

[03] so ukkhittapaligho saṃkiṇṇaparikkho abbuḷhesiko niraggaḷo  ariyo pannaddhajo pannabhāro visaññutto pañcaṅgavippahīno  chaḷaṅgasamannāgato ekārakkho caturāpasseno panuṇṇapaccekasacco  samavayasaṭṭhesano anāvilasaṅkappo passaddhakāyasaṅkhāro suvimuttacitto  suvimuttapañño kevalī vusitavā uttamapuriso paramapuriso  paramapattippatto. so nevācinati {neva ācināti (sī0 syā0)} nāpacinati ^a^V0.0016^ea^, apacinitvā ṭhito.  neva pajahati na upādiyati, pajahitvā ṭhito. neva saṃsibbati {neva sineti  (sī0), neva visīneti (syā0)} na  ussineti, visinitvā ^a^M0.0017^ea^ ṭhito. neva vidhūpeti na  sandhūpeti, vidhūpetvā ṭhito. asekkhena sīlakkhandhena samannāgatattā  ṭhito. asekkhena samādhikkhandhena... asekkhena paññākkhandhena...  asekkhena vimuttikkhandhena... asekkhena vimuttiñāṇadassanakkhandhena  samannāgatattā ^a^T0.0025^ea^ ṭhito. saccaṃ sampaṭipādiyitvā ṭhito. ejaṃ  samatikkamitvā ṭhito. kilesaggiṃ pariyādiyitvā ṭhito,  aparigamanatāya ṭhito, kaṭaṃ samādāya ṭhito, muttipaṭisevanatāya  ṭhito, mettāya pārisuddhiyā ṭhito, karuṇāya... muditāya...  upekkhāya pārisuddhiyā ṭhito, accantapārisuddhiyā ṭhito,  akammayatāya {atammayatāya (sī0), akammaññatāya (syā0)} pārisuddhiyā ṭhito, vimuttattā ṭhito, santussitattā  ṭhito, khandhapariyante ṭhito, dhātupariyante ṭhito, āyatanapariyante  ṭhito, gatipariyante ṭhito, upapattipariyante ṭhito, paṭisandhipariyante  ṭhito, (bhavapariyante ṭhito, saṃsārapariyante ṭhito ^a^P1.0022^ea^  vaṭṭapariyante ṭhito, antime bhave ṭhito,) {( ) natthi sīhaḷapotthake} antime samussaye ṭhito,  antimadehadharo arahā.

[21] ``tassāyaṃ pacchimako bhavo, carimoyaṃ samussayo.

[22] jātimaraṇasaṃsāro, natthi tassa punabbhavo''ti..

[03] nāvaṃ sitvāva pāragūti. tenāha bhagavā --

[21] ``tasmā jantu sadā sato, kāmāni parivajjaye.

[22] te pahāya tare oghaṃ, nāvaṃ sitvāva pāragū''ti..

[06] kāmasuttaniddeso paṭhamo.