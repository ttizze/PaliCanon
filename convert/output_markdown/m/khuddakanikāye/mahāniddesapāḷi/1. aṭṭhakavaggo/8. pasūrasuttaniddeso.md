[03] atha ^a^V0.0118^ea^ pasūrasuttaniddesaṃ vakkhati --

[03] 59^b^.^eb^

[21] ^b^idheva^eb^ ^a^T0.0196^ea^ ^a^P1.0161^ea^ ^b^suddhiṃ iti  vādayanti, nāññesu dhammesu visuddhimāhu.^eb^

[22] ^b^yaṃ nissitā tattha subhaṃ vadānā, paccekasaccesu puthū  niviṭṭhā..^eb^

[03] ^b^idheva suddhiṃ iti vādayantī^eb^ti. idheva suddhiṃ visuddhiṃ  parisuddhiṃ muttiṃ vimuttiṃ parimuttiṃ vadanti kathenti bhaṇanti dīpayanti  voharanti. ``sassato loko, idameva saccaṃ moghamañña''nti suddhiṃ  visuddhiṃ parisuddhiṃ muttiṃ vimuttiṃ parimuttiṃ vadanti kathenti bhaṇanti  dīpayanti voharanti. ``asassato loko ^a^M0.0125^ea^...  antavā loko... anantavā loko... taṃ jīvaṃ taṃ sarīraṃ... aññaṃ  jīvaṃ aññaṃ sarīraṃ... hoti tathāgato paraṃ maraṇā... na hoti  tathāgato paraṃ maraṇā... hoti ca na ca hoti tathāgato paraṃ maraṇā...  neva hoti na na hoti tathāgato paraṃ maraṇā, idameva saccaṃ  moghamañña''nti suddhiṃ visuddhiṃ parisuddhiṃ muttiṃ vimuttiṃ parimuttiṃ  vadanti kathenti bhaṇanti dīpayanti voharantīti -- idheva suddhiṃ iti  vādayanti.

[03] ^b^nāññesu dhammesu visuddhimāhū^eb^ti. attano satthāraṃ  dhammakkhānaṃ gaṇaṃ diṭṭhiṃ paṭipadaṃ maggaṃ ṭhapetvā sabbe paravāde khipanti  ukkhipanti parikkhipanti. ``so satthā na sabbaññū, dhammo na  svākkhāto ^a^T0.0197^ea^, gaṇo na suppaṭipanno, diṭṭhi na bhaddikā, paṭipadā na  supaññattā ^a^P1.0162^ea^, maggo na niyyāniko, natthettha suddhi  vā visuddhi vā parisuddhi vā mutti vā vimutti vā parimutti vā, na  tattha sujjhanti vā visujjhanti vā parisujjhanti vā muccanti vā  vimuccanti vā parimuccanti vā, hīnā nihīnā omakā lāmakā  chatukkā parittā''ti -- evamāhaṃsu evaṃ vadanti evaṃ kathenti evaṃ  bhaṇanti evaṃ dīpayanti evaṃ voharantīti -- nāññesu dhammesu  visuddhimāhu.

[03] ^b^yaṃ nissitā tattha subhaṃ vadānā^eb^ti. ^b^yaṃ  nissitā^eb^ti yaṃ satthāraṃ dhammakkhānaṃ gaṇaṃ diṭṭhiṃ paṭipadaṃ   ^a^V0.0119^ea^ maggaṃ nissitā ānissitā {patiṭṭhitā (sī0), sannissitā  (syā0)} allīnā upagatā ajjhositā adhimuttā.  ^b^tatthā^eb^ti sakāya diṭṭhiyā sakāya khantiyā sakāya ruciyā  sakāya laddhiyā. ^b^subhaṃ vadānā^eb^ti subhavādā sobhanavādā  paṇḍitavādā thiravādā {dhīravādā (syā0)} ñāyavādā hetuvādā lakkhaṇavādā kāraṇavādā  ṭhānavādā sakāya laddhiyāti -- yaṃ nissitā tattha subhaṃ vadānā.

[03] ^b^paccekasaccesu puthū niviṭṭhā^eb^ti. puthū samaṇabrāhmaṇā puthū  paccekasaccesu niviṭṭhā patiṭṭhitā allīnā upagatā ajjhositā  adhimuttā. ``sassato loko, idameva saccaṃ moghamañña''nti  niviṭṭhā patiṭṭhitā allīnā upagatā ajjhositā adhimuttā.  ``asassato loko...pe0... neva hoti na na hoti tathāgato paraṃ  maraṇā, idameva saccaṃ moghamañña''nti niviṭṭhā patiṭṭhitā allīnā  upagatā ajjhositā adhimuttāti ^a^T0.0198^ea^ -- paccekasaccesu puthū niviṭṭhā.

[03] tenāha bhagavā --

[21] ``idheva ^a^M0.0126^ea^ suddhiṃ iti vādayanti,  nāññesu dhammesu visuddhimāhu.

[22] yaṃ nissitā tattha subhaṃ vadānā, paccekasaccesu puthū  niviṭṭhā''ti..

[03] 60^b^.^eb^

[21] ^b^te^eb^ ^a^P1.0163^ea^ ^b^vādakāmā parisaṃ  vigayha, bālaṃ dahantī mithu aññamaññaṃ.^eb^

[22] ^b^vadanti te aññasitā kathojjaṃ, pasaṃsakāmā  kusalāvadānā..^eb^

[03] ^b^te vādakāmā parisaṃ vigayhā^eb^ti. ^b^te vādakāmā^eb^ti  te vādakāmā vādatthikā vādādhippāyā vādapurekkhārā vādapariyesanaṃ  carantā. ^b^parisaṃ vigayhā^eb^ti khattiyaparisaṃ brāhmaṇaparisaṃ  gahapatiparisaṃ samaṇaparisaṃ vigayha ogayha ajjhogāhetvā pavisitvāti  -- te vādakāmā parisaṃ vigayha.

[03] ^b^bālaṃ dahantī mithu aññamañña^eb^nti. ^b^mithū^eb^ti dve  janā dve kalahakārakā dve bhaṇḍanakārakā dve bhassakārakā dve  vivādakārakā dve adhikaraṇakārakā dve vādino dve sallāpakā; te  aññamaññaṃ bālato hīnato nihīnato omakato lāmakato chatukkato  parittato dahanti passanti dakkhanti olokenti nijjhāyanti  upaparikkhantīti -- bālaṃ dahantī mithu aññamaññaṃ.

[03] ^b^vadanti^eb^ ^a^T0.0199^ea^ ^a^V0.0120^ea^ ^b^te aññasitā kathojja^eb^nti. aññaṃ satthāraṃ  dhammakkhānaṃ gaṇaṃ diṭṭhiṃ paṭipadaṃ maggaṃ nissitā ānissitā allīnā  upagatā ajjhositā adhimuttā. ^b^kathojjaṃ^eb^ vuccati kalaho  bhaṇḍanaṃ viggaho vivādo medhagaṃ. atha vā ^b^kathojja^eb^nti  anojavantī nisākathā kathojjaṃ vadanti, kalahaṃ vadanti, bhaṇḍanaṃ  vadanti, viggahaṃ vadanti, vivādaṃ vadanti, medhagaṃ vadanti kathenti  bhaṇanti dīpayanti voharantīti -- vadanti te aññasitā kathojjaṃ.

[03] ^b^pasaṃsakāmā kusalāvadānā^eb^ti. ^b^pasaṃsakāmā^eb^ti  pasaṃsakāmā pasaṃsatthikā pasaṃsādhippāyā pasaṃsapurekkhārā  pasaṃsapariyesanaṃ carantā. ^b^kusalāvadānā^eb^ti ^a^P1.0164^ea^  kusalavādā paṇḍitavādā thiravādā ñāyavādā hetuvādā lakkhaṇavādā  kāraṇavādā ṭhānavādā sakāya laddhiyāti -- pasaṃsakāmā kusalāvadānā.

[03] tenāha bhagavā --

[21] ``te ^a^M0.0127^ea^ vādakāmā parisaṃ vigayha, bālaṃ  dahantī mithu aññamaññaṃ.

[22] vadanti te aññasitā kathojjaṃ, pasaṃsakāmā  kusalāvadānā''ti..

[03] 61^b^.^eb^

[21] ^b^yutto kathāyaṃ parisāya majjhe, pasaṃsamicchaṃ  vinighāti hoti.^eb^

[22] ^b^apāhatasmiṃ pana maṅku hoti, nindāya so kuppati  randhamesī..^eb^

[03] ^b^yutto^eb^ ^a^T0.0200^ea^ ^b^kathāyaṃ parisāya majjhe^eb^ti. khattiyaparisāya vā  brāhmaṇaparisāya vā gahapatiparisāya vā samaṇaparisāya vā majjhe  attano kathāyaṃ yutto payutto āyutto samāyutto sampayutto kathetunti  -- yutto kathāyaṃ parisāya majjhe.

[03] ^b^pasaṃsamicchaṃ vinighāti hotī^eb^ti. ^b^pasaṃsamiccha^eb^nti  pasaṃsaṃ thomanaṃ kittiṃ vaṇṇahāriyaṃ icchanto sādiyanto patthayanto  pihayanto abhijappanto. ^b^vinighāti hotī^eb^ti pubbeva sallāpā  kathaṃkathī vinighātī hoti. ``jayo nu kho me bhavissati,  parājayo nu kho me bhavissati, kathaṃ niggahaṃ karissāmi, kathaṃ  paṭikammaṃ karissāmi, kathaṃ visesaṃ karissāmi, kathaṃ paṭivisesaṃ  karissāmi, kathaṃ āveṭhiyaṃ {āvedhiyaṃ (syā0)} karissāmi, kathaṃ nibbeṭhiyaṃ  {nibbedhiyaṃ (syā0 ka0)} karissāmi,  kathaṃ chedaṃ karissāmi, kathaṃ maṇḍalaṃ karissāmī''ti, evaṃ pubbeva  sallāpā kathaṃkathī vinighāti hotīti -- pasaṃsamicchaṃ vinighāti  hoti.

[03] ^b^apāhatasmiṃ^eb^ ^a^V0.0121^ea^ ^b^pana maṅku hotī^eb^ti. ye te pañhavīmaṃsakā  ^a^P1.0165^ea^ parisā pārisajjā pāsārikā {pāsanikā (syā0)}, te apaharanti.  ``atthāpagataṃ bhaṇita''nti atthato apaharanti, ``byañjanāpagataṃ  bhaṇita''nti byañjanato apaharanti, ``atthabyañjanāpagataṃ bhaṇita''nti  atthabyañjanato apaharanti, ``attho te dunnīto, byañjanaṃ te duropitaṃ,  atthabyañjanaṃ te dunnītaṃ duropitaṃ, niggaho te akato, paṭikammaṃ te  dukkaṭaṃ, viseso te akato, paṭiviseso te dukkaṭo, āveṭhiyā te  akatā, nibbeṭhiyā te dukkaṭā ^a^T0.0201^ea^, chedo te akato, maṇḍalaṃ te dukkaṭaṃ  visamakathaṃ dukkathitaṃ dubbhaṇitaṃ dullapitaṃ duruttaṃ dubbhāsita''nti  apaharanti. ^b^apāhatasmiṃ pana maṅku hotī^eb^ti ^a^M0.0128^ea^.  apāhatasmiṃ maṅku hoti pīḷito ghaṭṭito byādhito domanassito  hotīti -- apāhatasmiṃ pana maṅku hoti.

[03] ^b^nindāya so kuppati randhamesī^eb^ti. nindāya garahāya  akittiyā avaṇṇahārikāya kuppati byāpajjati patiṭṭhīyati, kopañca  dosañca appaccayañca pātukarotīti -- nindāya so kuppati.  ^b^randhamesī^eb^ti virandhamesī aparaddhamesī khalitamesī gaḷitamesī  vivaramesīti -- nindāya so kuppati randhamesī.

[03] tenāha bhagavā --

[21] ``yutto kathāyaṃ parisāya majjhe, pasaṃsamicchaṃ  vinighāti hoti.

[22] apāhatasmiṃ pana maṅku hoti, nindāya so kuppati  randhamesī''ti..

[03] 62^b^.^eb^

[21] ^b^yamassa^eb^ ^a^P1.0166^ea^ ^b^vādaṃ parihīnamāhu,  apāhataṃ pañhavimaṃsakāse^eb^ {pañhavimaṃsakā ye (syā0)} ^b^.^eb^

[22] ^b^paridevati socati hīnavādo, upaccagā manti  anutthunāti..^eb^

[03] ^b^yamassa vādaṃ parihīnamāhū^eb^ti yaṃ tassa vādaṃ hīnaṃ nihīnaṃ  parihīnaṃ parihāpitaṃ na paripūritaṃ, evamāhaṃsu evaṃ kathenti evaṃ  bhaṇanti evaṃ ^a^T0.0202^ea^ dīpayanti evaṃ voharantīti -- yamassa vādaṃ  parihīnamāhu.

[03] ^b^apāhataṃ pañhavimaṃsakāse^eb^ti. ye te pañhavīmaṃsakā parisā  pārisajjā pāsārikā, te apaharanti. ``atthāpagataṃ bhaṇita''nti  atthato apaharanti, ``byañjanāpagataṃ bhaṇita''nti byañjanato  apaharanti, ``atthabyañjanāpagataṃ bhaṇita''nti atthabyañjanato  apaharanti, ``attho te dunnīto, byañjanaṃ te duropitaṃ, atthabyañjanaṃ  te dunnītaṃ duropitaṃ, niggaho te akato, paṭikammaṃ ^a^V0.0122^ea^ te dukkaṭaṃ, viseso  te akato, paṭiviseso te dukkaṭo, āveṭhiyā te akatā, nibbeṭhiyā  te dukkaṭā, chedo te akato, maṇḍalaṃ te dukkaṭaṃ visamakathaṃ dukkathitaṃ  dubbhaṇitaṃ dullapitaṃ duruttaṃ dubbhāsita''nti, apaharantīti -- apāhataṃ  pañhavimaṃsakāse.

[03] ^b^paridevati^eb^ ^a^M0.0129^ea^ ^b^socati hīnavādo^eb^ti.  ^b^paridevatī^eb^ti ``aññaṃ mayā āvajjitaṃ aññaṃ cintitaṃ aññaṃ  upadhāritaṃ, aññaṃ upalakkhitaṃ so mahāpakkho mahāpariso  mahāparivāro; parisā cāyaṃ vaggā, na samaggā; samaggāya parisāya  hetu kathāsallāpo puna bhañjissāmī''ti, yā evarūpā {yo evarūpo (syā0)} vācā palāpo  vippalāpo lālappo lālappāyanā lālappāyitattanti -- paridevati.  ^b^socatī^eb^ti ``tassa jayo''ti socati ``mayhaṃ parājayo''ti  socati, ``tassa lābho''ti socati, ``mayhaṃ alābho''ti socati,  ``tassa yaso''ti socati, ``mayhaṃ ayaso''ti socati, ``tassa  pasaṃsā''ti socati, ``mayhaṃ nindā''ti socati, ``tassa  sukha''nti socati, ``mayhaṃ dukkha''nti socati, ``so ^a^T0.0203^ea^ sakkato  garukato mānito pūjito apacito lābhī  cīvarapiṇḍapātasenāsanagilānapaccayabhesajjaparikkhārānaṃ, ahamasmi  asakkato agarukato amānito ^a^P1.0167^ea^ apūjito  anapacito na lābhī  cīvarapiṇḍapātasenāsanagilānapaccayabhesajjaparikkhārāna''nti socati  kilamati paridevati urattāḷiṃ kandati sammohaṃ āpajjatīti --  paridevati socati. ^b^hīnavādo^eb^ti hīnavādo nihīnavādo  parihīnavādo parihāpitavādo na paripūravādoti -- paridevati socati  hīnavādo.

[03] ^b^upaccagā manti anutthunātī^eb^ti. so maṃ vādena vādaṃ  accagā upaccagā atikkanto samatikkanto vītivattoti. evampi  upaccagā manti. atha vā maṃ vādena vādaṃ abhibhavitvā  ajjhottharitvā pariyādiyitvā maddayitvā carati viharati iriyati  vattati pāleti yapeti yāpetīti. evampi upaccagā manti.  anutthunā vuccati vācā palāpo vippalāpo lālappo lālappāyanā  lālappāyitattanti -- upaccagā manti anutthunāti.

[03] tenāha bhagavā --

[21] ``yamassa vādaṃ parihīnamāhu, apāhataṃ pañhavimaṃsakāse.

[22] paridevati socati hīnavādo, upaccagā manti  anutthunātī''ti..

[03] 63^b^.^eb^

[21] ^b^ete^eb^ ^a^M0.0130^ea^ ^b^vivādā samaṇesu jātā,  etesu ugghātinighāti hoti.^eb^

[22] ^b^etampi^eb^ ^a^T0.0204^ea^ ^b^disvā virame kathojjaṃ, na haññadatthatthi  pasaṃsalābhā..^eb^

[03] ^b^ete^eb^ ^a^V0.0123^ea^ ^b^vivādā samaṇesu jātā^eb^ti. ^b^samaṇā^eb^ti ye  keci ito bahiddhā paribbajūpagatā paribbajasamāpannā. ete  diṭṭhikalahā diṭṭhibhaṇḍanā diṭṭhiviggahā diṭṭhivivādā diṭṭhimedhagā  samaṇesu jātā sañjātā nibbattā abhinibbattā pātubhūtāti -- ete  vivādā samaṇesu jātā.

[03] ^b^etesu ugghātinighāti hotī^eb^ti. jayaparājayo hoti,  lābhālābho hoti, yasāyaso hoti, nindāpasaṃsā hoti, sukhadukkhaṃ  ^a^P1.0168^ea^ hoti, somanassadomanassaṃ hoti, iṭṭhāniṭṭhaṃ hoti,  anunayapaṭighaṃ hoti, ugghātitanigghātitaṃ hoti, anurodhavirodho  hoti, jayena cittaṃ ugghātitaṃ hoti parājayena cittaṃ nigghātitaṃ  hoti, lābhena cittaṃ ugghātitaṃ hoti alābhena cittaṃ nigghātitaṃ  hoti, yasena cittaṃ ugghātitaṃ hoti ayasena cittaṃ nigghātitaṃ hoti,  pasaṃsāya cittaṃ ugghātitaṃ hoti nindāya cittaṃ nigghātitaṃ hoti,  sukhena cittaṃ ugghātitaṃ hoti dukkhena cittaṃ nigghātitaṃ hoti,  somanassena cittaṃ ugghātitaṃ hoti domanassena cittaṃ nigghātitaṃ  hoti, unnatiyā {uṇṇatiyā (syā0 ka0)} cittaṃ ugghātitaṃ hoti onatiyā  {oṇatiyā (syā0 ka0)} cittaṃ nigghātitaṃ hotīti -- etesu ugghātinighāti hoti.

[03] ^b^etampi disvā virame kathojja^eb^nti. ^b^etampi  disvā^eb^ti etaṃ ^a^T0.0205^ea^ ādīnavaṃ disvā passitvā tulayitvā tīrayitvā  vibhāvayitvā vibhūtaṃ katvā diṭṭhikalahesu diṭṭhibhaṇḍanesu diṭṭhiviggahesu  diṭṭhivivādesu diṭṭhimedhagesūti -- ^b^etampi disvā virame  kathojja^eb^nti. ^b^kathojja^eb^ṃ vuccati kalaho bhaṇḍanaṃ viggaho  vivādo medhagaṃ. atha vā ^b^kathojja^eb^nti anojavantī nisākathā  kathojjaṃ na kareyya, kalahaṃ na kareyya, bhaṇḍanaṃ na kareyya, viggahaṃ na  kareyya, vivādaṃ na kareyya, medhagaṃ na kareyya,  kalahabhaṇḍanaviggahavivādamedhagaṃ pajaheyya vinodeyya byantiṃ kareyya  anabhāvaṃ gameyya, kalahabhaṇḍanaviggahavivādamedhagā ārato assa virato  paṭivirato nikkhanto ^a^M0.0131^ea^ nissaṭo vippayutto  visaññutto vimariyādikatena cetasā vihareyyāti -- etampi disvā  virame kathojjaṃ.

[03] ^b^na haññadatthatthi pasaṃsalābhā^eb^ti. pasaṃsalābhā añño  attho natthi attattho vā parattho vā ubhayattho vā diṭṭhadhammiko vā  attho, samparāyiko vā attho, uttāno vā attho ^a^P1.0169^ea^,  gambhīro vā attho, gūḷho vā attho, paṭicchanno vā  attho, neyyo vā attho, nīto vā attho, anavajjo vā attho,  nikkileso vā attho, vodāno vā attho, paramattho vā attho natthi  na santi na saṃvijjanti nupalabbhantīti -- na haññadatthatthi  pasaṃsalābhā.

[03] tenāha ^a^V0.0124^ea^ bhagavā --

[21] ``ete vivādā samaṇesu jātā, etesu ugghātinighāti  hoti.

[22] etampi ^a^T0.0206^ea^ disvā virame kathojjaṃ, na haññadatthatthi  pasaṃsalābhā''ti..

[03] 64^b^.^eb^

[21] ^b^pasaṃsito vā pana tattha hoti, akkhāya vādaṃ  parisāya majjhe.^eb^

[22] ^b^so^eb^ {so taṃ (sī0)} ^b^hassatī unnamatī^eb^ {uṇṇamatī (syā0  ka0)} ^b^ca tena, pappuyya tamatthaṃ yathā  mano ahu..^eb^

[03] ^b^pasaṃsito vā pana tattha hotī^eb^ti. ^b^tatthā^eb^ti sakāya  diṭṭhiyā sakāya khantiyā sakāya ruciyā sakāya laddhiyā pasaṃsito  thomito kittito vaṇṇito hotīti -- pasaṃsito vā pana tattha  hoti.

[03] ^b^akkhāya vādaṃ parisāya majjhe^eb^ti. khattiyaparisāya vā  brāhmaṇaparisāya vā gahapatiparisāya vā samaṇaparisāya vā majjhe  attano vādaṃ akkhāya ācikkhitvā anuvādaṃ akkhāya ācikkhitvā  thambhayitvā brūhayitvā dīpayitvā jotayitvā voharitvā  pariggaṇhitvāti -- akkhāya vādaṃ parisāya majjhe.

[03] ^b^so hassatī unnamatī ca tenā^eb^ti. so tena jayatthena  tuṭṭho hoti haṭṭho pahaṭṭho attamano paripuṇṇasaṅkappo. atha vā  dantavidaṃsakaṃ hasamāno. ^b^so hassatī unnamatī ca tenā^eb^ti so  tena jayatthena ^a^M0.0132^ea^ unnato hoti unnamo ^a^P1.0170^ea^  dhajo sampaggāho ketukamyatā cittassāti -- so hassatī  unnamatī ca tena.

[03] ^b^pappuyya^eb^ ^a^T0.0207^ea^ ^b^tamatthaṃ yathā mano ahū^eb^ti. taṃ jayatthaṃ pappuyya  pāpuṇitvā adhigantvā vinditvā paṭilabhitvā. ^b^yathā mano  ahū^eb^ti yathā mano ahu, yathā citto ahu, yathā saṅkappo ahu, yathā  viññāṇo ahūti -- pappuyya tamatthaṃ yathā mano ahu.

[03] tenāha bhagavā --

[21] ``pasaṃsito vā pana tattha hoti, akkhāya vādaṃ  parisāya majjhe.

[22] so hassatī unnamatī ca tena, pappuyya tamatthaṃ yathā  mano ahū''ti..

[03] 65^b^.^eb^

[21] ^b^yā^eb^ ^a^V0.0125^ea^ ^b^unnatī sāssa vighātabhūmi, mānātimānaṃ vadate  paneso.^eb^

[22] ^b^etampi disvā na vivādayetha, na hi tena suddhiṃ  kusalā vadanti..^eb^

[03] ^b^yā unnatī sāssa vighātabhūmī^eb^ti. yā unnati unnamo  dhajo sampaggāho ketukamyatā cittassāti -- yā unnati. ^b^sāssa  vighātabhūmī^eb^ti sā tassa vighātabhūmi upaghātabhūmi pīḷanabhūmi  ghaṭṭanabhūmi upaddavabhūmi upasaggabhūmīti -- yā unnatī sāssa  vighātabhūmi.

[03] ^b^mānātimānaṃ vadate paneso^eb^ti. so puggalo mānañca  vadati atimānañca vadatīti -- mānātimānaṃ vadate paneso.

[03] ^b^etampi disvā na vivādayethā^eb^ti. etaṃ ādīnavaṃ disvā  passitvā tulayitvā tīrayitvā vibhāvayitvā vibhūtaṃ katvā  diṭṭhikalahesu diṭṭhibhaṇḍanesu ^a^T0.0208^ea^ diṭṭhiviggahesu diṭṭhivivādesu  diṭṭhimedhagesūti -- etampi disvā. ^b^na vivādayethā^eb^ti ^a^P1.0171^ea^  na kalahaṃ kareyya na bhaṇḍanaṃ kareyya na viggahaṃ kareyya na  vivādaṃ kareyya, na medhagaṃ kareyya, kalahabhaṇḍanaviggahavivādamedhagaṃ  pajaheyya vinodeyya byantiṃ kareyya anabhāvaṃ gameyya,  kalahabhaṇḍanaviggahavivādamedhagā ārato assa virato paṭivirato  nikkhanto nissaṭo vippayutto visaññutto vimariyādikatena cetasā  vihareyyāti -- etampi disvā na vivādayetha.

[03] ^b^na^eb^ ^a^M0.0133^ea^ ^b^hi tena suddhiṃ kusalā  vadantī^eb^ti. ^b^kusalā^eb^ti ye te khandhakusalā dhātukusalā  āyatanakusalā paṭiccasamuppādakusalā satipaṭṭhānakusalā  sammappadhānakusalā iddhipādakusalā indriyakusalā balakusalā  bojjhaṅgakusalā maggakusalā phalakusalā nibbānakusalā, te kusalā  diṭṭhikalahena diṭṭhibhaṇḍanena diṭṭhiviggahena diṭṭhivivādena diṭṭhimedhagena  suddhiṃ visuddhiṃ parisuddhiṃ, muttiṃ vimuttiṃ parimuttiṃ na vadanti na  kathenti na bhaṇanti na dīpayanti na voharantīti -- na hi tena  suddhiṃ kusalā vadanti.

[03] tenāha bhagavā --

[21] ``yā unnatī sāssa vighātabhūmi, mānātimānaṃ vadate  paneso.

[22] etampi disvā na vivādayetha, na hi tena suddhiṃ  kusalā vadantī''ti..

[03] 66^b^.^eb^

[21] ^b^sūro^eb^ ^a^T0.0209^ea^ ^a^V0.0126^ea^ ^b^yathā rājakhādāya puṭṭho, abhigajjameti  paṭisūramicchaṃ.^eb^

[22] ^b^yeneva so tena palehi sūra, pubbeva natthi yadidaṃ  yudhāya..^eb^

[03] ^b^sūro yathā rājakhādāya puṭṭho^eb^ti. ^b^sūro^eb^ti sūro  vīro vikkanto abhīrū achambhī anutrāsī apalāyī.  ^b^rājakhādāya puṭṭho^eb^ti rājakhādanīyena rājabhojanīyena puṭṭho  posito ^a^P1.0172^ea^ apādito vaḍḍhitoti -- sūro yathā  rājakhādāya puṭṭho.

[03] ^b^abhigajjameti paṭisūramiccha^eb^nti. so gajjanto  uggajjanto abhigajjanto eti upeti upagacchati paṭisūraṃ paṭipurisaṃ  paṭisattuṃ paṭimallaṃ icchanto sādiyanto patthayanto pihayanto  abhijappantoti -- abhigajjameti paṭisūramicchaṃ.

[03] ^b^yeneva so tena palehi sūrā^eb^ti. yeneva so diṭṭhigatiko  tena palehi, tena vaja, tena gaccha, tena atikkama, so tuyhaṃ paṭisūro  paṭipuriso paṭisattu paṭimalloti -- yeneva so tena palehi sūra.

[03] ^b^pubbeva natthi yadidaṃ yudhāyā^eb^ti. pubbeva bodhiyā mūle  ye paṭisenikarā kilesā paṭilomakarā paṭikaṇḍakakarā paṭipakkhakarā  te natthi na ^a^M0.0134^ea^ santi na saṃvijjanti nupalabbhanti,  pahīnā samucchinnā vūpasantā paṭipassaddhā abhabbuppattikā ñāṇagginā  daḍḍhā. ^b^yadidaṃ^eb^ ^a^T0.0210^ea^ ^b^yudhāyā^eb^ti yadidaṃ yuddhatthāya kalahatthāya  bhaṇḍanatthāya viggahatthāya vivādatthāya medhagatthāyāti -- pubbeva natthi  yadidaṃ yudhāya.

[03] tenāha bhagavā --

[21] ``sūro yathā rājakhādāya puṭṭho, abhigajjameti  paṭisūramicchaṃ.

[22] yeneva so tena palehi sūra, pubbeva natthi yadidaṃ  yudhāyā''ti..

[03] 67^b^.^eb^

[21] ^b^ye diṭṭhimuggayha vivādayanti, idameva saccanti ca  vādayanti.^eb^

[22] ^b^te tvaṃ vadassū na hi tedha atthi, vādamhi jāte  paṭisenikattā..^eb^

[03] ^b^ye^eb^ ^a^P1.0173^ea^ ^b^diṭṭhimuggayha vivādayantī^eb^ti  ye dvāsaṭṭhidiṭṭhigatānaṃ aññataraññataraṃ diṭṭhigataṃ gahetvā gaṇhitvā  uggaṇhitvā parāmasitvā abhinivisitvā vivādayanti kalahaṃ karonti  bhaṇḍanaṃ karonti ^a^V0.0127^ea^ `viggahaṃ karonti vivādaṃ karonti, medhagaṃ karonti  -- ``na tvaṃ imaṃ dhammavinayaṃ ājānāsi, ahaṃ imaṃ dhammavinayaṃ  ājānāmi, kiṃ tvaṃ imaṃ dhammavinayaṃ ājānissasi, micchāpaṭipanno  tvamasi, ahamasmi sammāpaṭipanno, sahitaṃ me, asahitaṃ te, pure  vacanīyaṃ pacchā avaca, pacchā vacanīyaṃ pure avaca, adhiciṇṇaṃ te  viparāvattaṃ, āropito te vādo, niggahito tvamasi, cara  vādappamokkhāya, nibbeṭhehi vā sace ^a^T0.0211^ea^ pahosī''ti -- ye diṭṭhimuggayha  vivādayanti.

[03] ^b^idameva saccanti ca vādayantī^eb^ti. ``sassato loko,  idameva saccaṃ moghamañña''nti vādayanti kathenti bhaṇanti dīpayanti  voharanti. ``asassato loko...pe0... neva hoti na na hoti  tathāgato paraṃ maraṇā, idameva saccaṃ moghamañña''nti vādayanti kathenti  bhaṇanti dīpayanti voharantīti -- idameva saccanti ca vādayanti.

[03] ^b^te tvaṃ vadassū na hi tedha atthi, vādamhi jāte  paṭisenikattā^eb^ti. te tvaṃ diṭṭhigatike vadassu vādena vādaṃ,  niggahena niggahaṃ, paṭikammena paṭikammaṃ, visesena visesaṃ,  paṭivisesena paṭivisesaṃ, āveṭhiyāya āveṭhiyaṃ, nibbeṭhiyāya  nibbeṭhiyaṃ, chedena chedaṃ, maṇḍalena maṇḍalaṃ, te ^a^M0.0135^ea^ tuyhaṃ  paṭisūrā paṭipurisā paṭisattū paṭimallāti -- te tvaṃ vadassū na hi  tedha atthi. ^b^vādamhi jāte paṭisenikattā^eb^ti. vāde jāte  sañjāte nibbatte abhinibbatte pātubhūteyeva paṭisenikattā {paṭisenikatā (ka0),  evaṃ sesesu tīsu padesupi} paṭilomakattā  ^a^P1.0174^ea^ paṭibhaṇḍakattā paṭipakkhakattā kalahaṃ kareyyuṃ  bhaṇḍanaṃ kareyyuṃ viggahaṃ kareyyuṃ vivādaṃ kareyyuṃ medhagaṃ kareyyuṃ, te  natthi na santi na saṃvijjanti nupalabbhanti, pahīnā...pe0...  ñāṇagginā daḍḍhāti -- te tvaṃ vadassū na hi tedha atthi vādamhi  jāte paṭisenikattā.

[03] tenāha bhagavā --

[21] ``ye diṭṭhimuggayha vivādayanti, idameva saccanti ca  vādayanti.

[22] te ^a^T0.0212^ea^ tvaṃ vadassū na hi tedha atthi, vādamhi jāte  paṭisenikattā''ti..

[03] 68^b^.^eb^

[21] ^b^visenikatvā pana ye caranti, diṭṭhīhi diṭṭhiṃ  avirujjhamānā.^eb^

[22] ^b^tesu tvaṃ kiṃ labhetha pasūra, yesīdha natthi  paramuggahītaṃ..^eb^

[01] ^b^visenikatvā pana ye carantī^eb^ti. senā vuccati  mārasenā. kāyaduccaritaṃ mārasenā, vacīduccaritaṃ ^a^V0.0128^ea^   mārasenā, manoduccaritaṃ mārasenā, lobho mārasenā, doso mārasenā, moho  mārasenā, kodho... upanāho... makkho... paḷāso... issā...  macchariyaṃ... māyā... sāṭheyyaṃ... thambho... sārambho... māno...  atimāno... mado... pamādo... sabbe kilesā... sabbe duccaritā...  sabbe darathā... sabbe pariḷāhā... sabbe santāpā...  sabbākusalābhisaṅkhārā mārasenā.

[03] vuttañhetaṃ bhagavatā --

[21] ``kāmā te paṭhamā senā, dutiyā arati  vuccati...pe0....

[22] na naṃ asuro jināti, jetvāva labhate sukha''nti..

[03] yato catūhi ariyamaggehi sabbā ca mārasenā sabbe ca  paṭisenikarā kilesā jitā ca parājitā ca bhaggā vippaluggā  ^a^P1.0175^ea^ parammukhā, tena vuccati visenikatvāti.  ^b^ye^eb^ti arahanto khīṇāsavā. ^b^carantī^eb^ti caranti viharanti  ^a^M0.0136^ea^ iriyanti vattenti pālenti yapenti yāpentīti --  visenikatvā pana ye caranti.

[03] ^b^diṭṭhīhi diṭṭhiṃ avirujjhamānā^eb^ti. yesaṃ dvāsaṭṭhi  diṭṭhigatāni ^a^T0.0213^ea^ pahīnāni samucchinnāni vūpasantāni paṭipassaddhāni  abhabbuppattikāni ñāṇagginā daḍḍhāni, te diṭṭhīhi diṭṭhiṃ  avirujjhamānā appaṭivirujjhamānā appahīyamānā appaṭihaññamānā  appaṭihatamānāti -- diṭṭhīhi diṭṭhiṃ avirujjhamānā.

[03] ^b^tesu tvaṃ kiṃ labhetha pasūrā^eb^ti. tesu arahantesu  khīṇāsavesu kiṃ labhetha paṭisūraṃ paṭipurisaṃ paṭisattuṃ paṭimallanti --  tesu tvaṃ kiṃ labhetha pasūra.

[03] ^b^yesīdha natthi paramuggahīta^eb^nti. yesaṃ arahantānaṃ  khīṇāsavānaṃ ``idaṃ paramaṃ aggaṃ seṭṭhaṃ visiṭṭhaṃ pāmokkhaṃ uttamaṃ  pavara''nti gahitaṃ parāmaṭṭhaṃ abhiniviṭṭhaṃ ajjhositaṃ adhimuttaṃ, natthi na  santi na saṃvijjanti nupalabbhanti, pahīnaṃ samucchinnaṃ vūpasantaṃ  paṭipassaddhaṃ abhabbuppattikaṃ ñāṇagginā daḍḍhanti -- yesīdha natthi  paramuggahītaṃ.

[03] tenāha bhagavā --

[21] ``visenikatvā pana ye caranti, diṭṭhīhi diṭṭhiṃ  avirujjhamānā.

[22] tesu tvaṃ kiṃ labhetha pasūra, yesīdha natthi  paramuggahīta''nti..

[03] 69^b^.^eb^

[21] ^b^atha^eb^ ^a^V0.0129^ea^ ^b^tvaṃ pavitakkamāgamā,^eb^  {pavitakkamāgama (sī0), savitakkamāgamā (ka0)} ^b^manasā diṭṭhigatāni  cintayanto.^eb^

[22] ^b^dhonena yugaṃ samāgamā, na hi tvaṃ sakkhasi  sampayātave..^eb^

[03] ^b^atha^eb^ ^a^T0.0214^ea^ ^a^P1.0176^ea^ ^b^tvaṃ pavitakkamāgamā^eb^ti.  ^b^athā^eb^ti padasandhi padasaṃsaggo padapāripūrī akkharasamavāyo  byañjanasiliṭṭhatā padānupubbatāpetaṃ -- athāti.  ^b^pavitakkamāgamā^eb^ti takkento vitakkento saṅkappento ``jayo nu  kho me bhavissati, parājayo nu kho me bhavissati, kathaṃ niggahaṃ  karissāmi, kathaṃ paṭikammaṃ karissāmi, kathaṃ visesaṃ karissāmi,  kathaṃ paṭivisesaṃ karissāmi, kathaṃ āveṭhiyaṃ karissāmi, kathaṃ  nibbeṭhiyaṃ karissāmi ^a^M0.0137^ea^, kathaṃ chedaṃ karissāmi, kathaṃ  maṇḍalaṃ karissāmi'' evaṃ takkento vitakkento saṅkappento āgatosi  upagatosi sampattosi mayā saddhiṃ samāgatosīti -- atha tvaṃ  pavitakkamāgamā.

[03] ^b^manasā diṭṭhigatāni cintayanto^eb^ti. ^b^mano^eb^ti yaṃ  cittaṃ mano mānasaṃ hadayaṃ paṇḍaraṃ, mano manāyatanaṃ manindriyaṃ viññāṇaṃ  viññāṇakkhandho tajjā manoviññāṇadhātu. cittena diṭṭhiṃ cintento  vicintento ``sassato loko''ti vā, ``asassato loko''ti  vā...pe0... ``neva hoti na na hoti tathāgato paraṃ maraṇā''ti  vāti -- manasā diṭṭhigatāni cintayanto.

[03] ^b^dhonena yugaṃ samāgamā, na hi tvaṃ sakkhasi sampayātave^eb^ti.  ^b^dhonā^eb^ vuccati paññā. yā paññā pajānanā...pe0... amoho  dhammavicayo sammādiṭṭhi. kiṃkāraṇā dhonā vuccati paññā? tāya  paññāya kāyaduccaritaṃ dhutañca dhotañca sandhotañca niddhotañca,  vacīduccaritaṃ...pe0... sabbākusalābhisaṅkhārā dhutā ca dhotā ca  sandhotā ca niddhotā ^a^T0.0215^ea^ ca. atha vā sammādiṭṭhiyā micchādiṭṭhi...  sammāsaṅkappena micchāsaṅkappo...pe0... sammāvimuttiyā micchāvimutti  dhutā ca dhotā ca sandhotā ca niddhotā ca. atha vā ariyena  aṭṭhaṅgikena maggena sabbe kilesā... sabbe duccaritā... sabbe  darathā... sabbe pariḷāhā... sabbe santāpā...  sabbākusalābhisaṅkhārā dhutā ca dhotā ca sandhotā ca niddhotā ca.  bhagavā imehi dhoneyyehi dhammehi upeto samupeto ^a^P1.0177^ea^  upagato samupagato upapanno samupapanno samannāgato, tasmā  bhagavā dhono. so dhutarāgo dhutapāpo dhutakileso dhutapariḷāhoti  -- dhonoti.

[03] ^b^dhonena yugaṃ samāgamā, na hi tvaṃ sakkhasi sampayātave^eb^ti.  pasūro paribbājako na paṭibalo dhonena buddhena bhagavatā saddhiṃ yugaṃ  samāgamaṃ samāgantvā yugaggāhaṃ gaṇhitvā sākacchetuṃ sallapituṃ sākacchaṃ  samāpajjituṃ. taṃ kissa hetu? pasūro paribbājako hīno nihīno  ^a^V0.0130^ea^ omako lāmako chatukko paritto. so hi bhagavā aggo ca seṭṭho ca  visiṭṭho ca pāmokkho ca uttamo ca pavaro ca. yathā saso na  paṭibalo mattena mātaṅgena saddhiṃ yugaṃ samāgamaṃ samāgantvā yugaggāhaṃ  gaṇhituṃ; yathā kotthuko na paṭibalo sīhena migaraññā saddhiṃ yugaṃ  samāgamaṃ samāgantvā yugaggāhaṃ gaṇhituṃ; yathā vacchako taruṇako  dhenupako ^a^M0.0138^ea^ na paṭibalo usabhena calakakunā {balakkakunā (syā0)} saddhiṃ yugaṃ  samāgamaṃ samāgantvā yugaggāhaṃ gaṇhituṃ; yathā dhaṅko na ^a^T0.0216^ea^ paṭibalo  garuḷena venateyyena saddhiṃ yugaṃ samāgamaṃ samāgantvā yugaggāhaṃ gaṇhituṃ;  yathā caṇḍālo na paṭibalo raññā cakkavattinā saddhiṃ yugaṃ samāgamaṃ  samāgantvā yugaggāhaṃ gaṇhituṃ; yathā paṃsupisācako na paṭibalo indena  devaraññā saddhiṃ yugaṃ samāgamaṃ samāgantvā yugaggāhaṃ gaṇhituṃ; evameva  pasūro paribbājako na paṭibalo dhonena buddhena bhagavatā saddhiṃ yugaṃ  samāgamaṃ samāgantvā yugaggāhaṃ gaṇhitvā sākacchetuṃ sallapituṃ sākacchaṃ  samāpajjituṃ. taṃ kissa hetu? pasūro paribbājako hīnapañño  nihīnapañño omakapañño lāmakapañño chatukkapañño parittapañño.  so hi bhagavā mahāpañño puthupañño hāsapañño javanapañño  tikkhapañño nibbedhikapañño, paññāpabhedakusalo pabhinnañāṇo  adhigatapaṭisambhido, catuvesārajjappatto dasabaladhārī, purisāsabho  purisasīho purisanāgo purisājañño ^a^P1.0178^ea^  purisadhorayho, anantañāṇo anantatejo anantayaso aḍḍho mahaddhano  dhanavā, netā vinetā anunetā, paññāpetā nijjhāpetā pekkhetā  pasādetā. so hi bhagavā anuppannassa maggassa uppādetā,  asañjātassa maggassa sañjanetā, anakkhātassa maggassa akkhātā,  maggaññū maggavidū maggakovido maggānugā ca panassa etarahi sāvakā  viharanti pacchā samannāgatā.

[03] so hi bhagavā jānaṃ jānāti passaṃ passati, cakkhubhūto  ñāṇabhūto dhammabhūto brahmabhūto, vattā ^a^T0.0217^ea^ pavattā atthassa ninnetā amatassa  dātā dhammassāmī tathāgato; natthi tassa bhagavato aññātaṃ adiṭṭhaṃ  aviditaṃ asacchikataṃ aphassitaṃ {aphusitaṃ (syā0)} paññāya. atītaṃ anāgataṃ paccuppannaṃ  upādāya sabbe dhammā sabbākārena buddhassa bhagavato ñāṇamukhe āpāthaṃ  āgacchanti. yaṃ kiñci neyyaṃ nāma atthi dhammaṃ jānitabbaṃ.  attattho vā parattho vā ubhayattho vā diṭṭhadhammiko vā attho,  samparāyiko vā attho, uttāno vā attho, gambhīro vā attho,  gūḷho vā attho, paṭicchanno vā attho, neyyo vā attho, nīto vā  attho, anavajjo vā attho, nikkileso vā attho, vodāno vā  attho, paramattho vā attho, sabbaṃ taṃ antobuddhañāṇe parivattati.

[03] sabbaṃ ^a^M0.0139^ea^ kāyakammaṃ buddhassa bhagavato  ñāṇānuparivatti, sabbaṃ vacīkammaṃ ñāṇānuparivatti ^a^V0.0131^ea^, sabbaṃ manokammaṃ  ñāṇānuparivatti. atīte buddhassa bhagavato appaṭihataṃ ñāṇaṃ, anāgate  appaṭihataṃ ñāṇaṃ, paccuppanne appaṭihataṃ ñāṇaṃ, yāvatakaṃ neyyaṃ tāvatakaṃ  ñāṇaṃ, yāvatakaṃ ñāṇaṃ tāvatakaṃ neyyaṃ, neyyapariyantikaṃ ñāṇaṃ,  ñāṇapariyantikaṃ neyyaṃ, neyyaṃ atikkamitvā ñāṇaṃ nappavattati ^a^P1.0179^ea^,  ñāṇaṃ atikkamitvā neyyapatho natthi.  aññamaññapariyantaṭṭhāyino te dhammā. yathā dvinnaṃ samuggapaṭalānaṃ  sammā phusitānaṃ heṭṭhimaṃ samuggapaṭalaṃ uparimaṃ nātivattati, uparimaṃ  samuggapaṭalaṃ heṭṭhimaṃ nātivattati ^a^T0.0218^ea^ aññamaññapariyantaṭṭhāyino; evameva  buddhassa bhagavato neyyañca ñāṇañca aññamaññapariyantaṭṭhāyino;  yāvatakaṃ neyyaṃ tāvatakaṃ ñāṇaṃ, yāvatakaṃ ñāṇaṃ tāvatakaṃ neyyaṃ,  neyyapariyantikaṃ ñāṇaṃ, ñāṇapariyantikaṃ neyyaṃ, neyyaṃ atikkamitvā  ñāṇaṃ nappavattati, ñāṇaṃ atikkamitvā neyyapatho natthi.  aññamaññapariyantaṭṭhāyino te dhammā sabbadhammesu buddhassa bhagavato  ñāṇaṃ pavattati.

[03] sabbe dhammā buddhassa bhagavato āvajjanapaṭibaddhā  ākaṅkhapaṭibaddhā manasikārapaṭibaddhā cittuppādapaṭibaddhā.  sabbasattesu buddhassa bhagavato ñāṇaṃ pavattati, sabbesañca sattānaṃ bhagavā  āsayaṃ jānāti anusayaṃ jānāti caritaṃ jānāti adhimuttiṃ jānāti.  apparajakkhe mahārajakkhe tikkhindriye mudindriye svākāre dvākāre  suviññāpaye duviññāpaye bhabbābhabbe satte pajānāti. sadevako  loko samārako sabrahmako sassamaṇabrāhmaṇī pajā sadevamanussā  antobuddhañāṇe parivattati.

[03] yathā ye keci macchakacchapā antamaso timitimiṅgalaṃ upādāya  antomahāsamudde parivattanti; evameva sadevako loko samārako  sabrahmako sassamaṇabrāhmaṇī pajā sadevamanussā antobuddhañāṇe  parivattati. yathā ye keci pakkhī antamaso garuḷaṃ venateyyaṃ  upādāya ākāsassa padese parivattanti; evameva yepi te sāriputtasamā  paññāya tepi buddhañāṇassa ^a^P1.0180^ea^ padese parivattanti ^a^T0.0219^ea^.  buddhañāṇaṃ devamanussānaṃ paññaṃ pharitvā abhibhavitvā tiṭṭhatiyeva.

[03] yepi te khattiyapaṇḍitā brāhmaṇapaṇḍitā gahapatipaṇḍitā  samaṇapaṇḍitā nipuṇā kataparappavādā vālavedhirūpā. vobhindantā {te bhindantā  (ka0)} maññe caranti paññāgatena diṭṭhigatāni ^a^M0.0140^ea^. te pañhe  abhisaṅkharitvā abhisaṅkharitvā tathāgate upasaṅkamitvā pucchanti  gūḷhāni ca paṭicchannāni ca. kathitā visajjitāva te pañhā  bhagavatā honti niddiṭṭhakāraṇā upakkhittakā ca. te bhagavato  ^a^V0.0132^ea^ sampajjanti. atha kho bhagavāva tattha atirocati yadidaṃ paññāyāti  -- dhonena yugaṃ samāgamā, na hi tvaṃ sakkhasi sampayātave.

[03] tenāha bhagavā --

[21] ``atha tvaṃ pavitakkamāgamā, manasā diṭṭhigatāni  cintayanto.

[22] dhonena yugaṃ samāgamā, na hi tvaṃ sakkhasi  sampayātave''ti..

[06] pasūrasuttaniddeso aṭṭhamo.