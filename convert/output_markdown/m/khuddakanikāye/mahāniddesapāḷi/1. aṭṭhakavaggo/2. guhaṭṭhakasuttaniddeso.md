[03] atha ^a^V0.0017^ea^ guhaṭṭhakasuttaniddesaṃ vakkhati --

[03] 7^b^.^eb^

[21] ^b^satto^eb^ ^a^T0.0026^ea^ ^a^P1.0023^ea^ ^b^guhāyaṃ  bahunābhichanno, tiṭṭhaṃ naro mohanasmiṃ pagāḷho.^eb^

[22] ^b^dūre vivekā hi tathāvidho so, kāmā hi loke na hi  suppahāyā..^eb^

[03] ^b^satto guhāyaṃ bahunābhichanno^eb^ti. sattoti hi kho vuttaṃ,  api ca guhā tāva vattabbā. ^b^guhā^eb^ vuccati kāyo. kāyoti  vā guhāti vā dehoti ^a^M0.0018^ea^ vā sandehoti vā nāvāti vā  rathoti vā dhajoti vā vammikoti vā nagaranti vā niḍḍanti vā  kuṭīti vā gaṇḍoti vā kumbhoti vā nāgoti vā kāyassetaṃ  adhivacanaṃ. ^b^satto guhāya^eb^nti guhāyaṃ satto visatto āsatto  laggo laggito palibuddho. yathā bhittikhile vā nāgadante vā gaṇḍaṃ  sattaṃ visattaṃ āsattaṃ laggaṃ laggitaṃ palibuddhaṃ; evameva guhāyaṃ satto  visatto āsatto laggo laggito palibuddho. vuttañhetaṃ bhagavatā --

[03] ``rūpe kho, rādha, yo chando yo rāgo yā nandī yā taṇhā  ye upayūpādānā cetaso ^a^P1.0024^ea^ adhiṭṭhānābhinivesānusayā,  tatra satto tatra visatto; tasmā sattoti vuccati. vedanāya kho,  rādha...pe0... saññāya kho, rādha... saṅkhāresu kho, rādha...  viññāṇe kho, rādha, yo chando yo rāgo yā nandī yā taṇhā ye  upayūpādānā cetaso adhiṭṭhānābhinivesānusayā, tatra satto tatra  visatto; tasmā sattoti vuccati. sattoti lagganādhivacana''nti --  satto guhāyaṃ. ^b^bahunābhichanno^eb^ti bahukehi kilesehi channo,  rāgena channo dosena channo mohena channo ^a^T0.0027^ea^ kodhena channo upanāhena  channo makkhena channo paḷāsena channo issāya channo macchariyena channo  māyāya channo sāṭheyyena channo thambhena channo sārambhena channo mānena  channo atimānena channo madena channo pamādena channo. sabbakilesehi  sabbaduccaritehi sabbadarathehi sabbapariḷāhehi sabbasantāpehi  sabbākusalābhisaṅkhārehi channo vichanno ucchanno āvuto nivuto  ovuto {ophuto (syā0)} pihito paṭicchanno paṭikujjitoti -- satto guhāyaṃ  bahunābhichanno.

[03] ^b^tiṭṭhaṃ^eb^ ^a^V0.0018^ea^ ^b^naro mohanasmiṃ pagāḷho^eb^ti tiṭṭhanto naro ratto  rāgavasena tiṭṭhati, duṭṭho dosavasena tiṭṭhati, mūḷho mohavasena  tiṭṭhati, vinibaddho mānavasena tiṭṭhati, parāmaṭṭho diṭṭhivasena tiṭṭhati,  vikkhepagato uddhaccavasena tiṭṭhati, aniṭṭhaṅgato vicikicchāvasena  tiṭṭhati, thāmagato anusayavasena tiṭṭhati. evampi tiṭṭhaṃ naro.

[03] vuttañhetaṃ bhagavatā -- ``santi, bhikkhave, cakkhuviññeyyā  rūpā iṭṭhā kantā manāpā piyarūpā kāmūpasaṃhitā rajanīyā, tañce  bhikkhu abhinandati abhivadati ^a^M0.0019^ea^ ajjhosāya tiṭṭhati.  santi, bhikkhave, sotaviññeyyā saddā...pe0... ghānaviññeyyā  ^a^P1.0025^ea^ gandhā... jivhāviññeyyā rasā... kāyaviññeyyā  phoṭṭhabbā... manoviññeyyā dhammā iṭṭhā kantā manāpā piyarūpā  kāmūpasaṃhitā rajanīyā, tañce bhikkhu abhinandati abhivadati  ajjhosāya tiṭṭhatī''ti. evampi tiṭṭhaṃ naro.

[03] vuttañhetaṃ ^a^T0.0028^ea^ bhagavatā -- ``rūpūpayaṃ vā, bhikkhave, viññāṇaṃ  tiṭṭhamānaṃ tiṭṭhati, rūpārammaṇaṃ rūpapatiṭṭhaṃ nandūpasecanaṃ vuddhiṃ virūḷhiṃ  vepullaṃ āpajjati. vedanūpayaṃ vā, bhikkhave...pe0... saññūpayaṃ...  saṅkhārūpayaṃ vā, bhikkhave, viññāṇaṃ tiṭṭhamānaṃ tiṭṭhati,  saṅkhārārammaṇaṃ saṅkhārapatiṭṭhaṃ nandūpasecanaṃ vuddhiṃ virūḷhiṃ vepullaṃ  āpajjatī''ti. evampi tiṭṭhaṃ naro.

[03] vuttampi hetaṃ bhagavatā -- ``kabaḷīkāre ce, bhikkhave, āhāre  atthi rāgo atthi nandī atthi taṇhā, patiṭṭhitaṃ tattha viññāṇaṃ  virūḷhaṃ. yattha patiṭṭhitaṃ viññāṇaṃ virūḷhaṃ, atthi tattha  nāmarūpassāvakkanti. yattha atthi nāmarūpassāvakkanti, atthi tattha  saṅkhārānaṃ vuddhi. yattha atthi saṅkhārānaṃ vuddhi, atthi tattha  āyatiṃ punabbhavābhinibbatti. yattha atthi āyatiṃ  punabbhavābhinibbatti, atthi tattha āyatiṃ jātijarāmaraṇaṃ. yattha  atthi āyatiṃ jātijarāmaraṇaṃ, sasokaṃ taṃ, bhikkhave, sarajaṃ  saupāyāsanti vadāmī''ti. evampi tiṭṭhaṃ naro.

[03] ``phasse ce, bhikkhave, āhāre...pe0... manosañcetanāya ce,  bhikkhave, āhāre... viññāṇe ce, bhikkhave, āhāre atthi rāgo  atthi nandī atthi taṇhā ^a^P1.0026^ea^, patiṭṭhitaṃ tattha viññāṇaṃ  virūḷhaṃ. yattha patiṭṭhitaṃ viññāṇaṃ virūḷhaṃ, atthi tattha  nāmarūpassāvakkanti. yattha atthi nāmarūpassāvakkanti, atthi tattha  saṅkhārānaṃ vuddhi. yattha atthi saṅkhārānaṃ vuddhi, atthi tattha  ^a^V0.0019^ea^ āyatiṃ punabbhavābhinibbatti. yattha atthi āyatiṃ  punabbhavābhinibbatti ^a^T0.0029^ea^, atthi tattha āyatiṃ jātijarāmaraṇaṃ. yattha  atthi āyatiṃ jātijarāmaraṇaṃ, sasokaṃ taṃ, bhikkhave, sarajaṃ  saupāyāsanti vadāmī''ti. evampi tiṭṭhaṃ naro.

[03] ^b^mohanasmiṃ pagāḷho^eb^ti. mohanā vuccanti pañca  kāmaguṇā. cakkhuviññeyyā rūpā iṭṭhā kantā manāpā piyarūpā  kāmūpasaṃhitā rajanīyā; sotaviññeyyā saddā... ghānaviññeyyā  gandhā... jivhāviññeyyā rasā... kāyaviññeyyā phoṭṭhabbā iṭṭhā kantā  manāpā piyarūpā kāmūpasaṃhitā rajanīyā. kiṃ kāraṇā mohanā  vuccanti pañca kāmaguṇā? yebhuyyena devamanussā ^a^M0.0020^ea^  pañcasu kāmaguṇesu muyhanti sammuyhanti sampamuyhanti, mūḷhā  sammūḷhā sampamūḷhā avijjāya andhīkatā āvutā nivutā ovutā  pihitā paṭicchannā paṭikujjitā, taṃ kāraṇā mohanā vuccanti pañca  kāmaguṇā. ^b^mohanasmiṃ pagāḷho^eb^ti mohanasmiṃ pagāḷho  ogāḷho ajjhogāḷho nimuggoti -- tiṭṭhaṃ naro mohanasmiṃ  pagāḷho.

[03] ^b^dūre vivekā hi tathāvidho so^eb^ti. ^b^vivekā^eb^ti  tayo vivekā -- kāyaviveko, cittaviveko, upadhiviveko. katamo  kāyaviveko? idha bhikkhu vivittaṃ senāsanaṃ bhajati araññaṃ  rukkhamūlaṃ pabbataṃ kandaraṃ giriguhaṃ susānaṃ vanapatthaṃ abbhokāsaṃ  palālapuñjaṃ. kāyena vivitto viharati. so eko gacchati, eko  tiṭṭhati, eko nisīdati, eko seyyaṃ kappeti, eko gāmaṃ piṇḍāya ^a^T0.0030^ea^  pavisati, eko paṭikkamati, eko raho nisīdati, eko caṅkamaṃ  adhiṭṭhāti, eko carati viharati iriyati vattati pāleti yapeti  yāpeti. ayaṃ kāyaviveko.

[03] katamo ^a^P1.0027^ea^ cittaviveko? paṭhamaṃ jhānaṃ  samāpannassa nīvaraṇehi cittaṃ vivittaṃ hoti. dutiyaṃ jhānaṃ  samāpannassa vitakkavicārehi cittaṃ vivittaṃ hoti. tatiyaṃ jhānaṃ  samāpannassa pītiyā cittaṃ vivittaṃ hoti. catutthaṃ jhānaṃ samāpannassa  sukhadukkhehi cittaṃ vivittaṃ hoti. ākāsānañcāyatanaṃ samāpannassa  rūpasaññāya paṭighasaññāya nānattasaññāya cittaṃ vivittaṃ hoti.  viññāṇañcāyatanaṃ samāpannassa ākāsānañcāyatanasaññāya cittaṃ  vivittaṃ hoti. ākiñcaññāyatanaṃ samāpannassa  viññāṇañcāyatanasaññāya cittaṃ vivittaṃ hoti.  nevasaññānāsaññāyatanaṃ samāpannassa ākiñcaññāyatanasaññāya cittaṃ  vivittaṃ hoti. sotāpannassa sakkāyadiṭṭhiyā vicikicchāya  sīlabbataparāmāsā diṭṭhānusayā vicikicchānusayā, tadekaṭṭhehi ca  kilesehi cittaṃ vivittaṃ hoti. sakadāgāmissa oḷārikā  kāmarāgasaññojanā paṭighasaññojanā oḷārikā kāmarāgānusayā  paṭighānusayā, tadekaṭṭhehi ^a^V0.0020^ea^ ca kilesehi cittaṃ vivittaṃ hoti.  anāgāmissa anusahagatā kāmarāgasaññojanā paṭighasaññojanā  anusahagatā kāmarāgānusayā paṭighānusayā, tadekaṭṭhehi ca kilesehi  cittaṃ vivittaṃ hoti. arahato rūpārūparāgā mānā uddhaccā avijjāya  mānānusayā bhavarāgānusayā avijjānusayā ^a^M0.0021^ea^, tadekaṭṭhehi ^a^T0.0031^ea^  ca kilesehi bahiddhā ca sabbanimittehi cittaṃ vivittaṃ hoti. ayaṃ  cittaviveko.

[03] katamo upadhiviveko? upadhi vuccanti kilesā ca khandhā ca  abhisaṅkhārā ca. upadhiviveko vuccati amataṃ nibbānaṃ. yo  sabbasaṅkhārasamatho sabbūpadhipaṭinissaggo taṇhakkhayo virāgo  nirodho nibbānaṃ. ayaṃ upadhiviveko. kāyaviveko ca  vivekaṭṭhakāyānaṃ {vūpakaṭṭhakāyānaṃ (syā0)} nekkhammābhiratānaṃ, cittaviveko ca parisuddhacittānaṃ  paramavodānappattānaṃ, upadhiviveko ca nirūpadhīnaṃ puggalānaṃ  visaṅkhāragatānaṃ.

[03] ^b^dūre^eb^ ^a^P1.0028^ea^ ^b^vivekā hī^eb^ti. yo so  evaṃ guhāyaṃ satto, evaṃ bahukehi kilesehi channo, evaṃ mohanasmiṃ  pagāḷho, so kāyavivekāpi dūre, cittavivekāpi dūre, upadhivivekāpi  dūre vidūre suvidūre na santike na sāmantā anāsanne vivekaṭṭhe {vavakaṭṭhe (sī0),  anupakaṭṭhe (syā0)}.  ^b^tathāvidho^eb^ti tādiso tassaṇṭhito tappakāro tappaṭibhāgo yo  so mohanasmiṃ pagāḷhoti -- dūre vivekā hi tathāvidho so.

[03] ^b^kāmā hi loke na hi suppahāyā^eb^ti. ^b^kāmā^eb^ti  uddānato dve kāmā -- vatthukāmā ca kilesakāmā ca. katame  vatthukāmā? manāpikā rūpā manāpikā saddā manāpikā gandhā  manāpikā rasā manāpikā phoṭṭhabbā, attharaṇā pāvuraṇā dāsidāsā  ajeḷakā kukkuṭasūkarā hatthigavāssavaḷavā, khettaṃ vatthu hiraññaṃ ^a^T0.0032^ea^  suvaṇṇaṃ, gāmanigamarājadhāniyo raṭṭhañca janapado ca koso ca  koṭṭhāgārañca, yaṃ kiñci rajanīyaṃ vatthu -- vatthukāmā. api ca  atītā kāmā anāgatā kāmā paccuppannā kāmā, ajjhattā kāmā  bahiddhā kāmā ajjhattabahiddhā kāmā, hīnā kāmā majjhimā kāmā  paṇītā kāmā, āpāyikā kāmā mānusikā kāmā dibbā kāmā  paccupaṭṭhitā kāmā, nimmitā kāmā animmitā kāmā paranimmitā  kāmā, pariggahitā kāmā apariggahitā kāmā, mamāyitā kāmā  amamāyitā kāmā, sabbepi kāmāvacarā dhammā, sabbepi rūpāvacarā  dhammā, sabbepi arūpāvacarā dhammā, taṇhāvatthukā taṇhārammaṇā  kāmanīyaṭṭhena rajanīyaṭṭhena madanīyaṭṭhena kāmā. ime vuccanti  vatthukāmā.

[03] katame ^a^V0.0021^ea^ ^a^M0.0022^ea^ kilesakāmā? chando kāmo rāgo  kāmo chandarāgo kāmo, saṅkappo kāmo rāgo kāmo saṅkapparāgo  kāmo, yo kāmesu kāmacchando kāmarāgo kāmanandī kāmataṇhā  kāmasneho kāmapariḷāho kāmamucchā kāmajjhosānaṃ kāmogho  kāmayogo kāmupādānaṃ kāmacchandanīvaraṇaṃ.

[21] ``addasaṃ kāma te mūlaṃ, saṅkappā kāma jāyasi.

[22] na taṃ saṅkappayissāmi, evaṃ kāma na hohisī''ti..  --

[03] ime vuccanti kilesakāmā. ^b^loke^eb^ti ^a^P1.0029^ea^  apāyaloke manussaloke devaloke, khandhaloke dhātuloke āyatanaloke.  ^b^kāmā hi loke na^eb^ ^a^T0.0033^ea^ ^b^hi suppahāyā^eb^ti. kāmā hi loke  duppahāyā duccajjā duppariccajjā dunnimmadayā dunniveṭhayā dubbiniveṭhayā  duttarā duppatarā dussamatikkamā dubbinivattāti -- kāmā hi loke na  hi suppahāyā.

[03] tenāha bhagavā --

[21] ``satto guhāyaṃ bahunābhichanno, tiṭṭhaṃ naro mohanasmiṃ  pagāḷho.

[22] dūre vivekā hi tathāvidho so, kāmā hi loke na hi  suppahāyā''ti..

[03] 8^b^.^eb^

[21] ^b^icchānidānā bhavasātabaddhā, te duppamuñcā na hi  aññamokkhā.

[22] pacchā pure vāpi apekkhamānā, ime va kāme purime va  jappaṃ..^eb^

[03] ^b^icchānidānā bhavasātabaddhā^eb^ti. icchā vuccati taṇhā.  yo rāgo sārāgo anunayo anurodho nandī nandirāgo, cittassa  sārāgo icchā mucchā ajjhosānaṃ gedho paligedho saṅgo paṅko, ejā  māyā janikā sañjananī sibbinī jālinī saritā visattikā, suttaṃ  visaṭā āyūhinī dutiyā paṇidhi bhavanetti, vanaṃ vanatho sandhavo  sneho apekkhā paṭibandhu, āsā āsīsanā āsīsitattaṃ, rūpāsā  saddāsā gandhāsā rasāsā phoṭṭhabbāsā, lābhāsā dhanāsā puttāsā  jīvitāsā ^a^M0.0023^ea^, jappā pajappā abhijappā ^a^T0.0034^ea^ jappanā jappitattaṃ  loluppaṃ loluppāyanā loluppāyitattaṃ pucchañchikatā sādhukamyatā,  adhammarāgo visamalobho ^a^P1.0030^ea^ nikanti nikāmanā  patthanā pihanā sampatthanā, kāmataṇhā bhavataṇhā vibhavataṇhā, rūpataṇhā  arūpataṇhā nirodhataṇhā, rūpataṇhā saddataṇhā gandhataṇhā rasataṇhā  phoṭṭhabbataṇhā dhammataṇhā, ogho yogo gantho upādānaṃ āvaraṇaṃ  nīvaraṇaṃ chadanaṃ bandhanaṃ, upakkileso anusayo pariyuṭṭhānaṃ latā  vevicchaṃ ^a^V0.0022^ea^, dukkhamūlaṃ dukkhanidānaṃ dukkhappabhavo mārapāso mārabaḷisaṃ  māravisayo, taṇhānadī taṇhājālaṃ taṇhāgaddulaṃ taṇhāsamuddo abhijjhā  lobho akusalamūlaṃ. ^b^icchānidānā^eb^ti icchānidānakā  icchāhetukā icchāpaccayā icchākāraṇā icchāpabhavāti -- icchānidānā.

[03] ^b^bhavasātabaddhā^eb^ti. ekaṃ bhavasātaṃ -- sukhā vedanā. dve  bhavasātāni -- sukhā ca vedanā iṭṭhañca vatthu. tīṇi bhavasātāni  -- yobbaññaṃ, ārogyaṃ, jīvitaṃ. cattāri bhavasātāni -- lābho,  yaso, pasaṃsā, sukhaṃ. pañca bhavasātāni -- manāpikā rūpā,  manāpikā saddā, manāpikā gandhā, manāpikā rasā, manāpikā  phoṭṭhabbā. cha bhavasātāni -- cakkhusampadā, sotasampadā,  ghānasampadā, jivhāsampadā, kāyasampadā, manosampadā. bhavasātabaddhā,  sukhāya vedanāya sātabaddhā, iṭṭhasmiṃ vatthusmiṃ baddhā, yobbaññe baddhā,  ārogye baddhā, jīvite baddhā, lābhe baddhā, yase baddhā, pasaṃsāyaṃ  baddhā, sukhe baddhā ^a^T0.0035^ea^, manāpikesu rūpesu baddhā, saddesu... gandhesu...  rasesu... manāpikesu phoṭṭhabbesu baddhā, cakkhusampadāya baddhā,  sotaghānajivhākāyamanosampadāya baddhā, vibaddhā ābaddhā laggā  laggitā palibaddhāti -- icchānidānā bhavasātabaddhā.

[03] ^b^te^eb^ ^a^P1.0031^ea^ ^b^duppamuñcā na hi  aññamokkhā^eb^ti te vā bhavasātavatthū duppamuñcā, sattā vā etto  dummocayā. kathaṃ te bhavasātavatthū duppamuñcā? sukhā vedanā  duppamuñcā, iṭṭhaṃ vatthu duppamuñcaṃ, yobbaññaṃ duppamuñcaṃ, ārogyaṃ  duppamuñcaṃ, jīvitaṃ duppamuñcaṃ, lābho duppamuñco, yaso duppamuñco,  pasaṃsā duppamuñcā, sukhaṃ duppamuñcaṃ, manāpikā rūpā duppamuñcā,  manāpikā saddā... gandhā... rasā... phoṭṭhabbā duppamuñcā,  cakkhusampadā duppamuñcā, sotaghānajivhākāyamanosampadā duppamuñcā  dummocayā duppamocayā dunniveṭhayā dubbiniveṭhayā ^a^M0.0024^ea^,  duttarā duppatarā dussamatikkamā dubbinivattā. evaṃ te bhavasātavatthū  duppamuñcā.

[03] kathaṃ sattā etto dummocayā? sukhāya vedanāya sattā  dummocayā, iṭṭhasmā vatthusmā dummocayā, yobbaññā dummocayā,  ārogyā dummocayā, jīvitā dummocayā, lābhā dummocayā, yasā  dummocayā, pasaṃsāya dummocayā, sukhā dummocayā ^a^T0.0036^ea^, manāpikehi rūpehi  dummocayā, manāpikehi saddehi... gandhehi... rasehi... phoṭṭhabbehi  dummocayā, cakkhusampadāya dummocayā,  sotaghānajivhākāyamanosampadāya dummocayā duruddharā {duddharā (ka0)}, dussamuddharā  dubbuṭṭhāpayā dussamuṭṭhāpayā dunniveṭhayā dubbiniveṭhayā duttarā duppatarā  dussamatikkamā dubbinivattā. evaṃ sattā etto dummocayāti -- te  duppamuñcā.

[03] ^b^na^eb^ ^a^V0.0023^ea^ ^a^P1.0032^ea^ ^b^hi aññamokkhā^eb^ti te attanā  palipapalipannā na sakkonti paraṃ palipapalipannaṃ uddharituṃ. vuttañhetaṃ  bhagavatā -- ``so vata, cunda, attanā palipapalipanno paraṃ  palipapalipannaṃ uddharissatīti netaṃ ṭhānaṃ vijjati. so vata, cunda,  attanā adanto avinīto aparinibbuto paraṃ damessati vinessati  parinibbāpessatīti netaṃ ṭhānaṃ vijjatī''ti. evampi na hi  aññamokkhā.

[03] atha vā natthañño koci mocetā. te yadi muñceyyuṃ, sakena  thāmena sakena balena sakena vīriyena sakena parakkamena sakena  purisathāmena sakena purisabalena sakena purisavīriyena sakena  purisaparakkamena attanā sammāpaṭipadaṃ anulomapaṭipadaṃ apaccanīkapaṭipadaṃ  anvatthapaṭipadaṃ dhammānudhammapaṭipadaṃ paṭipajjamānā muñceyyunti.  evampi na hi aññamokkhā.

[03] vuttampi hetaṃ bhagavatā --

[21] ``nāhaṃ sahissāmi pamocanāya, kathaṃkathiṃ dhotaka  kiñci loke.

[22] dhammañca ^a^T0.0037^ea^ seṭṭhaṃ abhijānamāno, evaṃ tuvaṃ oghamimaṃ  taresī''ti..

[03] evampi na hi aññamokkhā.

[03] vuttampi hetaṃ bhagavatā --

[21] ``attanāva ^a^M0.0025^ea^ kataṃ pāpaṃ, attanā  saṃkilissati.

[27] attanā akataṃ pāpaṃ, attanāva visujjhati.

[22] suddhī asuddhi paccattaṃ, nāñño aññaṃ visodhaye''ti..

[03] evampi na hi aññamokkhā.

[03] vuttampi ^a^P1.0033^ea^ hetaṃ bhagavatā -- ``evameva kho,  brāhmaṇa, tiṭṭhateva nibbānaṃ, tiṭṭhati nibbānagāmimaggo, tiṭṭhāmahaṃ  samādapetā. atha ca pana mama sāvakā mayā evaṃ ovadiyamānā evaṃ  anusāsiyamānā appekacce accantaniṭṭhaṃ nibbānaṃ ārādhenti, ekacce  nārādhenti. ettha kyāhaṃ, brāhmaṇa, karomi? maggakkhāyī, brāhmaṇa,  tathāgato. maggaṃ buddho ācikkhati ^a^V0.0024^ea^. attanā paṭipajjamānā  muñceyyu''nti. evampi na hi aññamokkhāti -- te duppamuñcā na  hi aññamokkhā.

[03] ^b^pacchā pure vāpi apekkhamānā^eb^ti. pacchā vuccati  anāgataṃ, pure vuccati atītaṃ. api ca atītaṃ upādāya anāgatañca  paccuppannañca pacchā, anāgataṃ upādāya atītañca paccuppannañca pure.  kathaṃ pure apekkhaṃ karoti? ``evaṃrūpo ahosiṃ atītamaddhāna''nti  tattha nandiṃ samannāneti. ``evaṃvedano ahosiṃ... evaṃsañño  ahosiṃ... evaṃsaṅkhāro ^a^T0.0038^ea^ ahosiṃ... evaṃviññāṇo ahosiṃ  atītamaddhāna''nti tattha nandiṃ samannāneti. evampi pure apekkhaṃ  karoti.

[03] atha vā ``iti me cakkhu ahosi atītamaddhānaṃ, iti  rūpā''ti -- tattha chandarāgapaṭibaddhaṃ hoti viññāṇaṃ.  chandarāgapaṭibaddhattā viññāṇassa tadabhinandati. tadabhinandanto  evampi pure apekkhaṃ karoti. ``iti me sotaṃ ahosi  atītamaddhānaṃ, iti saddā''ti...pe0... ``iti me ghānaṃ ahosi  atītamaddhānaṃ, iti gandhā''ti... ``iti me jivhā ahosi  atītamaddhānaṃ, iti rasā''ti... ``iti me kāyo ahosi  atītamaddhānaṃ, iti phoṭṭhabbā''ti... ``iti me mano ahosi  atītamaddhānaṃ, iti dhammā''ti -- tattha chandarāgapaṭibaddhaṃ hoti  viññāṇaṃ. chandarāgapaṭibaddhattā viññāṇassa tadabhinandati.  tadabhinandanto evampi pure apekkhaṃ karoti.

[03] atha ^a^P1.0034^ea^ ^a^M0.0026^ea^ vā yānissa tāni pubbe  mātugāmena saddhiṃ hasitalapitakīḷitāni tadassādeti taṃ nikāmeti,  tena ca vittiṃ āpajjati. evampi pure apekkhaṃ karoti.

[03] kathaṃ pacchā apekkhaṃ karoti? ``evaṃrūpo siyaṃ  anāgatamaddhāna''nti tattha nandiṃ samannāneti. ``evaṃvedano siyaṃ...  evaṃsañño siyaṃ... evaṃsaṅkhāro siyaṃ... evaṃviññāṇo siyaṃ  anāgatamaddhāna''nti tattha nandiṃ samannāneti. evampi pacchā apekkhaṃ  karoti.

[03] atha vā ``iti me cakkhu siyā anāgatamaddhānaṃ, iti  rūpā''ti -- appaṭiladdhassa paṭilābhāya cittaṃ paṇidahati. cetaso  paṇidhānapaccayā tadabhinandati. tadabhinandanto evampi pacchā  apekkhaṃ karoti. ``iti ^a^T0.0039^ea^ me sotaṃ siyā anāgatamaddhānaṃ, iti  saddā''ti... ``iti me ghānaṃ siyā anāgatamaddhānaṃ, iti  gandhā''ti... ``iti me jivhā siyā anāgatamaddhānaṃ, iti  ^a^V0.0025^ea^ rasā''ti... ``iti me kāyo siyā anāgatamaddhānaṃ, iti  phoṭṭhabbā''ti... ``iti me mano siyā anāgatamaddhānaṃ, iti  dhammā''ti -- appaṭiladdhassa paṭilābhāya cittaṃ paṇidahati. cetaso  paṇidhānapaccayā tadabhinandati. tadabhinandanto evampi pacchā  apekkhaṃ karoti.

[03] atha vā ``imināhaṃ sīlena vā vatena vā tapena vā  brahmacariyena vā devo vā bhavissāmi devaññataro vā''ti --  appaṭiladdhassa paṭilābhāya cittaṃ paṇidahati. cetaso paṇidhānapaccayā  tadabhinandati. tadabhinandanto evampi pacchā apekkhaṃ karotīti --  pacchā pure vāpi apekkhamānā.

[03] ^b^ime va kāme purime va jappa^eb^nti. ^b^ime va kāme^eb^ti  paccuppanne ^a^P1.0035^ea^ pañca kāmaguṇe icchantā sādiyantā  patthayantā pihayantā abhijappantā. purime va jappanti atīte pañca  kāmaguṇe jappantā pajappantā abhijappantāti -- ime va kāme purime  va jappaṃ.

[03] tenāha bhagavā --

[21] ``icchānidānā bhavasātabaddhā, te duppamuñcā na hi  aññamokkhā.

[22] pacchā pure vāpi apekkhamānā, ime va kāme purime va  jappa''nti..

[03] 9^b^.^eb^

[21] ^b^kāmesu^eb^ ^a^T0.0040^ea^ ^a^M0.0027^ea^ ^b^giddhā pasutā pamūḷhā,  avadāniyā te visame niviṭṭhā.^eb^

[22] ^b^dukkhūpanītā paridevayanti, kiṃsū bhavissāma ito  cutāse..^eb^

[03] ^b^kāmesu giddhā pasutā pamūḷhā^eb^ti. ^b^kāmā^eb^ti  uddānato dve kāmā -- vatthukāmā ca kilesakāmā ca...pe0... ime  vuccanti vatthukāmā...pe0... ime vuccanti kilesakāmā. gedho  vuccati taṇhā. yo rāgo sārāgo...pe0... abhijjhā lobho  akusalamūlaṃ. kilesakāmena vatthukāmesu rattā giddhā gadhitā  mucchitā ajjhosannā {ajjhopannā (sī0 syā0)} laggā laggitā palibuddhāti -- kāmesu giddhā.

[03] ^b^pasutā^eb^ti yepi kāme esanti gavesanti pariyesanti,  taccaritā tabbahulā taggarukā, tanninnā tappoṇā tappabbhārā tadadhimuttā  tadadhipateyyā, tepi kāmapasutā. yepi taṇhāvasena rūpe esanti  gavesanti pariyesanti... sadde... gandhe... rase... phoṭṭhabbe...pe0...  pariyesanti taccaritā tabbahulā taggarukā, tanninnā tappoṇā tappabbhārā  tadadhimuttā tadadhipateyyā, tepi kāmapasutā ^a^V0.0026^ea^. yepi taṇhāvasena rūpe  paṭilabhanti... sadde... gandhe ^a^P1.0036^ea^... rase... phoṭṭhabbe  paṭilabhanti taccaritā tabbahulā taggarukā, tanninnā tappoṇā tappabbhārā  tadadhimuttā tadadhipateyyā, tepi kāmapasutā. yepi taṇhāvasena rūpe  paribhuñjanti ^a^T0.0041^ea^... sadde... gandhe... rase... phoṭṭhabbe paribhuñjanti  taccaritā tabbahulā taggarukā, tanninnā tappoṇā tappabbhārā tadadhimuttā  tadadhipateyyā, tepi kāmapasutā. yathā kalahakārako kalahapasuto,  kammakārako kammapasuto, gocare caranto gocarapasuto, jhāyī  jhānapasuto; evameva yepi kāme esanti gavesati pariyesanti,  taccaritā tabbahulā taggarukā tanninnā tappoṇā tappabbhārā tadadhimuttā  tadadhipateyyā, tepi kāmapasutā. yepi taṇhāvasena rūpe esanti  gavesanti pariyesanti... sadde... gandhe... rase... phoṭṭhabbe...pe0...  pariyesanti taccaritā tabbahulā taggarukā tanninnā tappoṇā tappabbhārā  tadadhimuttā tadadhipateyyā, tepi kāmapasutā. yepi taṇhāvasena rūpe  paṭilabhanti... sadde... gandhe... rase... phoṭṭhabbe paṭilabhanti  taccaritā tabbahulā taggarukā, tanninnā ^a^M0.0028^ea^ tappoṇā  tappabbhārā tadadhimuttā tadadhipateyyā, tepi kāmapasutā. yepi  taṇhāvasena rūpe paribhuñjanti... sadde... gandhe... rase... phoṭṭhabbe  paribhuñjanti taccaritā tabbahulā taggarukā, tanninnā tappoṇā  tappabbhārā tadadhimuttā tadadhipateyyā, tepi kāmapasutā.

[03] ^b^pamūḷhā^eb^ti yebhuyyena devamanussā pañcasu kāmaguṇesu  muyhanti sammuyhanti sampamuyhanti mūḷhā sammūḷhā sampamūḷhā  avijjāya andhīkatā āvutā ^a^T0.0042^ea^ nivutā ovutā pihitā paṭicchannā  paṭikujjitāti -- kāmesu giddhā pasutā pamūḷhā.

[03] ^b^avadāniyā te visame niviṭṭhā^eb^ti. ^b^avadāniyā^eb^ti  avagacchantītipi avadāniyā, maccharinopi vuccanti avadāniyā,  buddhānaṃ sāvakānaṃ vacanaṃ byappathaṃ ^a^P1.0037^ea^ desanaṃ anusiṭṭhiṃ  nādiyantīti -- avadāniyā. kathaṃ avagacchantīti avadāniyā?  nirayaṃ gacchanti, tiracchānayoniṃ gacchanti, pettivisayaṃ gacchantīti,  evaṃ āgacchantīti -- avadāniyā. kathaṃ maccharino vuccanti  avadāniyā? pañca macchariyāni -- āvāsamacchariyaṃ,  kulamacchariyaṃ, lābhamacchariyaṃ, vaṇṇamacchariyaṃ, dhammamacchariyaṃ. yaṃ  evarūpaṃ macchariyaṃ maccharāyanā maccharāyitattaṃ vevicchaṃ kadariyaṃ  kaṭukañcukatā aggahitattaṃ cittassa, idaṃ vuccati macchariyaṃ. api ca,  khandhamacchariyampi macchariyaṃ, dhātumacchariyampi macchariyaṃ,  āyatanamacchariyampi macchariyaṃ gāho. idaṃ vuccati macchariyaṃ.  iminā macchariyena avadaññutāya samannāgatā janā pamattā. evaṃ  maccharino vuccanti avadāniyā. kathaṃ buddhānaṃ sāvakānaṃ vacanaṃ  byappathaṃ desanaṃ anusiṭṭhiṃ nādiyantīti -- avadāniyā? buddhānaṃ  sāvakānaṃ vacanaṃ byappathaṃ desanaṃ anusiṭṭhiṃ ^a^V0.0027^ea^ na ādiyanti na  sussusanti, na sotaṃ odahanti, na aññā ^a^T0.0043^ea^ cittaṃ upaṭṭhapenti,  anassavā avacanakarā paṭilomavuttino, aññeneva mukhaṃ karonti.  evaṃ buddhānaṃ sāvakānaṃ {buddhānaṃ buddhasāvakānaṃ (sī0 syā0)} vacanaṃ byappathaṃ desanaṃ anusiṭṭhiṃ nādiyantīti  avadāniyāti -- avadāniyā.

[03] ^b^te visame niviṭṭhā^eb^ti visame kāyakamme niviṭṭhā, visame  vacīkamme niviṭṭhā, visame manokamme niviṭṭhā, visame pāṇātipāte  niviṭṭhā, visame adinnādāne niviṭṭhā, visame kāmesumicchācāre  niviṭṭhā, visame musāvāde niviṭṭhā, visamāya pisuṇāya vācāya  niviṭṭhā ^a^P1.0038^ea^, visamāya pharusāya vācāya... visame  samphappalāpe... visamāya abhijjhāya niviṭṭhā, visame byāpāde...  visamāya micchādiṭṭhiyā niviṭṭhā, visamesu saṅkhāresu niviṭṭhā,  visamesu pañcasu kāmaguṇesu niviṭṭhā, visamesu pañcasu nīvaraṇesu  niviṭṭhā viniviṭṭhā ^a^M0.0029^ea^ patiṭṭhitā allīnā upagatā  ajjhositā adhimuttā laggā laggitā palibuddhāti -- avadāniyā te  visame niviṭṭhā.

[03] ^b^dukkhūpanītā paridevayantī^eb^ti. ^b^dukkhūpanītā^eb^ti  dukkhappattā dukkhasampattā dukkhūpagatā, mārappattā mārasampattā  mārūpagatā, maraṇappattā maraṇasampattā maraṇūpagatā.  ^b^paridevayantī^eb^ti lapanti lālapanti {sallapanti (sī0)}, socanti kilamanti  paridevanti urattāḷiṃ kandanti sammohaṃ āpajjantīti -- dukkhūpanītā  paridevayanti.

[03] ^b^kiṃsū^eb^ ^a^T0.0044^ea^ ^b^bhavissāma ito cutāse^eb^ti ito cutā kiṃ  bhavissāma? nerayikā bhavissāma, tiracchānayonikā bhavissāma,  pettivisayikā bhavissāma, manussā bhavissāma, devā bhavissāma,  rūpī bhavissāma, arūpī bhavissāma, saññī bhavissāma, asaññī  bhavissāma, nevasaññīnāsaññī bhavissāma, ``bhavissāma nu kho mayaṃ  anāgatamaddhānaṃ, nanu kho bhavissāma anāgatamaddhānaṃ, kiṃ nu kho  bhavissāma anāgatamaddhānaṃ, kathaṃ nu kho bhavissāma anāgatamaddhānaṃ,  kiṃ hutvā kiṃ bhavissāma nu kho mayaṃ anāgatamaddhāna''nti  saṃsayapakkhandā vimatipakkhandā dveḷhakajātā lapanti lālapanti,  socanti kilamanti paridevanti urattāḷiṃ kandanti sammohaṃ  āpajjantīti -- kiṃsū bhavissāma ito cutāse.

[03] tenāha bhagavā --

[21] ``kāmesu ^a^P1.0039^ea^ giddhā pasutā pamūḷhā,  avadāniyā te visame niviṭṭhā.

[22] dukkhūpanītā paridevayanti, kiṃsū bhavissāma ito  cutāse''ti..

[03] 10^b^.^eb^

[21] ^b^tasmā^eb^ ^a^V0.0028^ea^ ^b^hi sikkhetha idheva jantu,^eb^ ^b^yaṃ kiñci  jaññā visamanti loke.^eb^

[22] ^b^na tassa hetū visamaṃ careyya, appañhidaṃ jīvitamāhu  dhīrā..^eb^

[03] ^b^tasmā hi sikkhetha idheva jantū^eb^ti. ^b^tasmā^eb^ti  taṃkāraṇā ^a^T0.0045^ea^ taṃhetu tappaccayā tannidānā, etamādīnavaṃ sampassamāno  kāmesūti -- tasmā. ^b^sikkhethā^eb^ti tisso sikkhā --  adhisīlasikkhā, adhicittasikkhā, adhipaññāsikkhā.

[03] katamā adhisīlasikkhā? idha bhikkhu sīlavā hoti,  pātimokkhasaṃvarasaṃvuto ^a^M0.0030^ea^ viharati ācāragocarasampanno,  aṇumattesu vajjesu bhayadassāvī, samādāya sikkhati sikkhāpadesu.  khuddako sīlakkhandho, mahanto sīlakkhandho, sīlaṃ patiṭṭhā ādi  caraṇaṃ saṃyamo saṃvaro mokkhaṃ pāmokkhaṃ kusalānaṃ dhammānaṃ samāpattiyā  -- ayaṃ adhisīlasikkhā.

[03] katamā adhicittasikkhā? idha bhikkhu vivicceva kāmehi  vivicca akusalehi dhammehi savitakkaṃ savicāraṃ vivekajaṃ pītisukhaṃ  paṭhamaṃ jhānaṃ upasampajja viharati. vitakkavicārānaṃ vūpasamā ajjhattaṃ  sampasādanaṃ cetaso ekodibhāvaṃ avitakkaṃ avicāraṃ samādhijaṃ  pītisukhaṃ dutiyaṃ jhānaṃ upasampajja viharati. pītiyā ca virāgā  upekkhako ca viharati sato ca sampajāno sukhañca kāyena  paṭisaṃvedeti, yaṃ taṃ ariyā ācikkhanti -- `upekkhako satimā  sukhavihārī'ti tatiyaṃ jhānaṃ upasampajja viharati. sukhassa ca  pahānā dukkhassa ca pahānā pubbeva somanassadomanassānaṃ atthaṅgamā  adukkhamasukhaṃ upekkhāsatipārisuddhiṃ catutthaṃ jhānaṃ upasampajja viharati  -- ayaṃ adhicittasikkhā.

[03] katamā ^a^P1.0040^ea^ adhipaññāsikkhā? idha bhikkhu  paññavā hoti udayatthagāminiyā paññāya samannāgato, ariyāya  nibbedhikāya sammādukkhakkhayagāminiyā ^a^T0.0046^ea^. so ``idaṃ dukkha''nti  yathābhūtaṃ pajānāti, ``ayaṃ dukkhasamudayo''ti yathābhūtaṃ pajānāti,  ``ayaṃ dukkhanirodho''ti yathābhūtaṃ pajānāti, ``ayaṃ  dukkhanirodhagāminī paṭipadā''ti yathābhūtaṃ pajānāti. ``ime  āsavā''ti yathābhūtaṃ pajānāti, ``ayaṃ āsavasamudayo''ti yathābhūtaṃ  pajānāti, ``ayaṃ āsavanirodho''ti yathābhūtaṃ pajānāti, ``ayaṃ  āsavanirodhagāminī paṭipadā''ti yathābhūtaṃ pajānāti -- ayaṃ  adhipaññāsikkhā.

[03] imā tisso sikkhāyo āvajjanto sikkheyya, jānanto  sikkheyya, passanto sikkheyya ^a^V0.0029^ea^, paccavekkhanto sikkheyya, cittaṃ  adhiṭṭhahanto sikkheyya, saddhāya adhimuccanto sikkheyya, vīriyaṃ  paggaṇhanto sikkheyya, satiṃ upaṭṭhapento sikkheyya, cittaṃ samādahanto  sikkheyya, paññāya pajānanto sikkheyya, abhiññeyyaṃ abhijānanto  sikkheyya, pariññeyyaṃ parijānanto sikkheyya, pahātabbaṃ pajahanto  sikkheyya, bhāvetabbaṃ bhāvento sikkheyya ^a^M0.0031^ea^,  sacchikātabbaṃ sacchikaronto sikkheyya ācareyya samācareyya  samādāya vatteyya.

[03] ^b^idhā^eb^ti imissā diṭṭhiyā imissā khantiyā imissā  ruciyā imasmiṃ ādāye imasmiṃ dhamme imasmiṃ vinaye imasmiṃ  dhammavinaye imasmiṃ pāvacane imasmiṃ brahmacariye imasmiṃ satthusāsane  imasmiṃ attabhāve imasmiṃ manussaloke -- tena vuccati idhāti.  ^b^jantū^eb^ti satto naro...pe0... manujoti -- tasmā hi sikkhetha  idheva jantu.

[03] ^b^yaṃ kiñci jaññā visamanti loke^eb^ti. ^b^yaṃ  kiñcī^eb^ti sabbena sabbaṃ ^a^T0.0047^ea^ sabbathā sabbaṃ asesaṃ nissesaṃ  pariyādiyanavacanametaṃ ^a^P1.0041^ea^ {paridāyavacanametaṃ (syā0)} -- yaṃ kiñcīti.  ^b^visamanti jaññā^eb^ti visamaṃ kāyakammaṃ visamanti jāneyya,  visamaṃ vacīkammaṃ visamanti jāneyya, visamaṃ manokammaṃ visamanti  jāneyya, visamaṃ pāṇātipātaṃ visamoti jāneyya, visamaṃ adinnādānaṃ  visamanti jāneyya, visamaṃ kāmesumicchācāraṃ visamoti jāneyya,  visamaṃ musāvādaṃ visamoti jāneyya, visamaṃ pisuṇaṃ vācaṃ visamāti  jāneyya, visamaṃ pharusaṃ vācaṃ visamāti jāneyya, visamaṃ samphappalāpaṃ  visamoti jāneyya, visamaṃ abhijjhaṃ visamāti jāneyya, visamaṃ  byāpādaṃ visamoti jāneyya, visamaṃ micchādiṭṭhiṃ visamāti jāneyya,  visame saṅkhāre visamāti jāneyya, visame pañca kāmaguṇe  visamāti jāneyya, visame pañca nīvaraṇe visamāti jāneyya  ājāneyya vijāneyya paṭivijāneyya paṭivijjheyya. ^b^loke^eb^ti  apāyaloke...pe0... āyatanaloketi -- yaṃ kiñci jaññā visamanti  loke.

[03] ^b^na tassa hetū visamaṃ careyyā^eb^ti. visamassa  kāyakammassa hetu visamaṃ na careyya, visamassa vacīkammassa hetu  visamaṃ na careyya, visamassa manokammassa hetu visamaṃ na careyya,  visamassa pāṇātipātassa hetu visamaṃ na careyya, visamassa  adinnādānassa hetu visamaṃ na careyya, visamassa  kāmesumicchācārassa hetu visamaṃ ^a^T0.0048^ea^ na careyya, visamassa musāvādassa  hetu visamaṃ na careyya, visamāya pisuṇāya vācāya hetu visamaṃ na  careyya, visamāya pharusāya vācāya hetu visamaṃ na careyya, visamassa  samphappalāpassa hetu visamaṃ na careyya, visamāya abhijjhāya ^a^M0.0032^ea^  hetu visamaṃ na careyya, visamassa byāpādassa hetu visamaṃ   ^a^V0.0030^ea^ na careyya, visamāya micchādiṭṭhiyā hetu visamaṃ na careyya, visamānaṃ  saṅkhārānaṃ hetu visamaṃ na careyya, visamānaṃ ^a^P1.0042^ea^  pañcannaṃ kāmaguṇānaṃ hetu visamaṃ na careyya, visamānaṃ pañcannaṃ  nīvaraṇānaṃ hetu visamaṃ na careyya, visamāya cetanāya hetu visamaṃ na  careyya, visamāya patthanāya hetu visamaṃ na careyya, visamāya  paṇidhiyā hetu visamaṃ na careyya na ācareyya na samācareyya na  samādāya vatteyyāti -- na tassa hetū visamaṃ careyya.

[03] ^b^appañhidaṃ jīvitamāhu dhīrā^eb^ti. ^b^jīvita^eb^nti āyu  ṭhiti yapanā yāpanā iriyanā vattanā pālanā jīvitaṃ jīvitindriyaṃ.  api ca, dvīhi kāraṇehi appakaṃ jīvitaṃ -- ṭhitiparittatāya vā  appakaṃ jīvitaṃ, sarasaparittatāya vā appakaṃ jīvitaṃ. kathaṃ  ṭhitiparittatāya appakaṃ jīvitaṃ? atīte cittakkhaṇe jīvittha, na  jīvati na jīvissati; anāgate cittakkhaṇe jīvissati, na jīvati  na jīvittha; paccuppanne cittakkhaṇe jīvati, na jīvittha na  jīvissati.

[21] ``jīvitaṃ attabhāvo ca, sukhadukkhā ca kevalā.

[22] ekacittasamāyuttā, lahuso vattate khaṇo..

[21] ``cullāsītisahassāni ^a^T0.0049^ea^, kappā tiṭṭhanti ye marū.

[22] natveva tepi jīvanti, dvīhi cittehi saṃyutā..

[21] ``ye niruddhā marantassa, tiṭṭhamānassa vā idha.

[22] sabbepi sadisā khandhā, gatā appaṭisandhikā..

[21] ``anantarā ca ye bhaggā {bhaṅgā (sī0 syā0)}, ye ca bhaggā anāgatā.

[22] tadantare niruddhānaṃ, vesamaṃ natthi lakkhaṇe..

[21] ``anibbattena na jāto, paccuppannena jīvati.

[22] cittabhaggā mato loko, paññatti paramatthiyā..

[21] ``yathā ninnā pavattanti, chandena pariṇāmitā.

[22] acchinnadhārā vattanti, saḷāyatanapaccayā..

[21] ``anidhānagatā ^a^V0.0031^ea^ ^a^P1.0043^ea^ bhaggā, puñjo natthi  anāgate.

[22] nibbattā ye ca {nibbattāyeva (sabbattha)} tiṭṭhanti, āragge sāsapūpamā..

[21] ``nibbattānañca ^a^M0.0033^ea^ dhammānaṃ, bhaṅgo nesaṃ  purakkhato.

[22] palokadhammā tiṭṭhanti, purāṇehi amissitā..

[21] ``adassanato āyanti, bhaṅgā gacchanti dassanaṃ.

[22] vijjuppādova ākāse, uppajjanti vayanti cā''ti..

[03] evaṃ ṭhitiparittatāya appakaṃ jīvitaṃ.

[03] kathaṃ sarasaparittatāya appakaṃ jīvitaṃ? assāsūpanibandhaṃ  jīvitaṃ, passāsūpanibandhaṃ jīvitaṃ, assāsapassāsūpanibandhaṃ jīvitaṃ,  mahābhūtūpanibandhaṃ ^a^T0.0050^ea^ jīvitaṃ, kabaḷīkārāhārūpanibandhaṃ jīvitaṃ,  usmūpanibandhaṃ jīvitaṃ, viññāṇūpanibandhaṃ jīvitaṃ. mūlampi imesaṃ  dubbalaṃ, pubbahetūpi imesaṃ dubbalā. ye paccayā tepi dubbalā, yepi  pabhāvikā tepi dubbalā. sahabhūmi imesaṃ dubbalā, sampayogāpi  imesaṃ dubbalā, sahajāpi imesaṃ dubbalā, yāpi payojikā sāpi  dubbalā, aññamaññaṃ ime niccadubbalā, aññamaññaṃ anavaṭṭhitā ime.  aññamaññaṃ paripātayanti ime, aññamaññassa hi natthi tāyitā, na  cāpi ṭhapenti aññamaññaṃ ime. yopi nibbattako so na vijjati.

[21] ``na ca kenaci koci hāyati, gandhabbā ca ime hi  sabbaso.

[27] purimehi pabhāvikā ime, yepi pabhāvikā te pure matā.

[22] purimāpi ca pacchimāpi ^a^P1.0044^ea^ ca,  aññamaññaṃ na kadāci maddasaṃsū''ti..

[03] evaṃ sarasaparittatāya appakaṃ jīvitaṃ.

[03] api ca cātumahārājikānaṃ devānaṃ jīvitaṃ upādāya manussānaṃ  appakaṃ jīvitaṃ parittakaṃ jīvitaṃ thokaṃ {thokakaṃ (ka0)} jīvitaṃ khaṇikaṃ jīvitaṃ  lahukaṃ jīvitaṃ ittaraṃ jīvitaṃ anaddhanīyaṃ jīvitaṃ naciraṭṭhitikaṃ ^a^T0.0051^ea^  jīvitaṃ. tāvatiṃsānaṃ devānaṃ...pe0... yāmānaṃ devānaṃ... tusitānaṃ  devānaṃ... nimmānaratīnaṃ devānaṃ... paranimmitavasavattīnaṃ devānaṃ...  brahmakāyikānaṃ devānaṃ jīvitaṃ ^a^V0.0032^ea^ upādāya manussānaṃ appakaṃ jīvitaṃ  parittakaṃ jīvitaṃ thokaṃ jīvitaṃ khaṇikaṃ jīvitaṃ lahukaṃ jīvitaṃ ittaraṃ  jīvitaṃ anaddhanīyaṃ jīvitaṃ naciraṭṭhitikaṃ jīvitaṃ.

[03] vuttañhetaṃ bhagavatā --

[03] ``appamidaṃ ^a^M0.0034^ea^, bhikkhave, manussānaṃ āyu.  gamaniyo samparāyo mantāya boddhabbaṃ, kattabbaṃ kusalaṃ, caritabbaṃ  brahmacariyaṃ, natthi jātassa amaraṇaṃ. yo, bhikkhave, ciraṃ jīvati  so vassasataṃ appaṃ vā bhiyyo''.

[21] ``appamāyu manussānaṃ, hīḷeyya naṃ suporiso.

[22] careyyādittasīsova natthi maccussanāgamo..

[21] ``accayanti ahorattā, jīvitaṃ uparujjhati.

[22] āyu khiyyati maccānaṃ, kunnadīnaṃva odaka''nti..

[03] ^b^appañhidaṃ jīvitamāhu dhīrā^eb^ti. dhīrāti dhīrā,  dhitimāti dhīrā, dhitisampannāti dhīrā, dhīkatapāpāti dhīrā. dhī  vuccati paññā. yā paññā pajānanā vicayo pavicayo dhammavicayo  ^a^P1.0045^ea^ sallakkhaṇā upalakkhaṇā paccupalakkhaṇā paṇḍiccaṃ  kosallaṃ nepuññaṃ vebhabyā cintā upaparikkhā bhūri medhā pariṇāyikā  vipassanā sampajaññaṃ patodo paññā paññindriyaṃ paññābalaṃ paññāsatthaṃ  paññāpāsādo paññāāloko paññāobhāso paññāpajjoto paññāratanaṃ  amoho dhammavicayo sammādiṭṭhi, tāya paññāya samannāgatattā dhīrā.  api ca khandhadhīrā dhātudhīrā āyatanadhīrā, paṭiccasamuppādadhīrā  satipaṭṭhānadhīrā sammappadhānadhīrā iddhipādadhīrā, indriyadhīrā baladhīrā  bojjhaṅgadhīrā maggadhīrā phaladhīrā nibbānadhīrā. te dhīrā  evamāhaṃsu -- ``manussānaṃ appakaṃ jīvitaṃ, parittakaṃ jīvitaṃ ^a^T0.0052^ea^, thokaṃ  jīvitaṃ, khaṇikaṃ jīvitaṃ, lahukaṃ jīvitaṃ, ittaraṃ jīvitaṃ, anaddhanīyaṃ  jīvitaṃ, naciraṭṭhitikaṃ jīvita''nti. evamāhaṃsu evaṃ kathenti evaṃ  bhaṇanti evaṃ dīpayanti evaṃ voharantīti -- appañhidaṃ jīvitamāhu  dhīrā.

[03] tenāha bhagavā --

[21] ``tasmā hi sikkhetha idheva jantu, yaṃ kiñci jaññā  visamanti loke.

[22] na tassa hetū visamaṃ careyya, appañhidaṃ jīvitamāhu  dhīrā''ti..

[03] 11^b^.^eb^

[21] ^b^passāmi^eb^ ^a^V0.0033^ea^ ^b^loke pariphandamānaṃ, pajaṃ imaṃ taṇhagataṃ  bhavesu.^eb^

[22] ^b^hīnā narā maccumukhe lapanti, avītataṇhāse bhavābhavesu.. ^eb^

[03] ^b^passāmi^eb^ ^a^M0.0035^ea^ ^b^loke pariphandamāna^eb^nti.  ^b^passāmī^eb^ti maṃsacakkhunāpi passāmi, dibbacakkhunāpi passāmi,  paññācakkhunāpi passāmi, buddhacakkhunāpi passāmi, samantacakkhunāpi  passāmi dakkhāmi olokemi nijjhāyāmi upaparikkhāmi.  ^b^loke^eb^ti apāyaloke manussaloke devaloke khandhaloke ^a^P1.0046^ea^  dhātuloke āyatanaloke.

[03] ^b^pariphandamāna^eb^nti taṇhāphandanāya phandamānaṃ,  diṭṭhiphandanāya phandamānaṃ, kilesaphandanāya phandamānaṃ, payogaphandanāya  phandamānaṃ, vipākaphandanāya phandamānaṃ, duccaritaphandanāya phandamānaṃ,  rattaṃ rāgena phandamānaṃ, duṭṭhaṃ ^a^T0.0053^ea^ dosena phandamānaṃ, mūḷhaṃ mohena  phandamānaṃ, vinibaddhaṃ mānena phandamānaṃ, parāmaṭṭhaṃ diṭṭhiyā phandamānaṃ,  vikkhepagataṃ uddhaccena phandamānaṃ, aniṭṭhaṅgataṃ vicikicchāya phandamānaṃ,  thāmagataṃ anusayehi phandamānaṃ, lābhena phandamānaṃ, alābhena phandamānaṃ,  yasena phandamānaṃ, ayasena phandamānaṃ, pasaṃsāya phandamānaṃ, nindāya  phandamānaṃ, sukhena phandamānaṃ, dukkhena phandamānaṃ, jātiyā phandamānaṃ,  jarāya phandamānaṃ, byādhinā phandamānaṃ, maraṇena phandamānaṃ,  sokaparidevadukkhadomanassupāyāsehi phandamānaṃ, nerayikena dukkhena  phandamānaṃ, tiracchānayonikena dukkhena phandamānaṃ, pettivisayikena  dukkhena phandamānaṃ, mānusikena dukkhena phandamānaṃ,  gabbhokkantimūlakena dukkhena phandamānaṃ, gabbhe ṭhitimūlakena dukkhena  phandamānaṃ, gabbhā vuṭṭhānamūlakena dukkhena phandamānaṃ,  jātassūpanibandhakena dukkhena phandamānaṃ, jātassa parādheyyakena  dukkhena phandamānaṃ, attūpakkamena dukkhena phandamānaṃ, parūpakkamena  dukkhena phandamānaṃ, dukkhadukkhena phandamānaṃ, saṅkhāradukkhena  phandamānaṃ, vipariṇāmadukkhena phandamānaṃ, cakkhurogena dukkhena  phandamānaṃ, sotarogena dukkhena phandamānaṃ, ghānarogena ^a^P1.0047^ea^  dukkhena...pe0... jivhārogena... kāyarogena...  sīsarogena... kaṇṇarogena... mukharogena... dantarogena... kāsena...  sāsena... pināsena... dāhena... jarena... kucchirogena...  mucchāya... pakkhandikāya... sūlāya ^a^T0.0054^ea^... visucikāya... kuṭṭhena...  gaṇḍena... kilāsena... sosena... apamārena... dadduyā... kaṇḍuyā...  kacchuyā... rakhasāya... vitacchikāya... lohitena... pittena...  madhumehena... aṃsāya... piḷakāya... bhagandalena {bhagandalāya (syā0)} ... pittasamuṭṭhānena  ābādhena... semhasamuṭṭhānena ābādhena... vātasamuṭṭhānena ābādhena...  sannipātikena ābādhena... utupariṇāmajena ābādhena...  visamaparihārajena ābādhena... opakkamikena ābādhena ^a^M0.0036^ea^ ... kammavipākajena ābādhena... sītena... uṇhena...  jighacchāya... pipāsāya ^a^V0.0034^ea^... uccārena... passāvena...  ḍaṃsamakasavātātapasarīsapasamphassena dukkhena... mātumaraṇena dukkhena...  pitumaraṇena dukkhena... bhātumaraṇena dukkhena... bhaginimaraṇena  dukkhena... puttamaraṇena dukkhena... dhītumaraṇena dukkhena...  ñātibyasanena... bhogabyasanena... rogabyasanena... sīlabyasanena...  diṭṭhibyasanena dukkhena phandamānaṃ samphandamānaṃ vipphandamānaṃ vedhamānaṃ  pavedhamānaṃ sampavedhamānaṃ passāmi dakkhāmi olokemi nijjhāyāmi  upaparikkhāmīti -- passāmi loke pariphandamānaṃ.

[03] ^b^pajaṃ imaṃ taṇhagataṃ bhavesū^eb^ti. ^b^pajā^eb^ti sattādhivacanaṃ.  ^b^taṇhā^eb^ti rūpataṇhā, saddataṇhā, gandhataṇhā, rasataṇhā,  phoṭṭhabbataṇhā, dhammataṇhā. ^b^taṇhagata^eb^nti taṇhāgataṃ taṇhānugataṃ  taṇhāyānusaṭaṃ taṇhāyāsannaṃ taṇhāya pātitaṃ abhibhūtaṃ pariyādinnacittaṃ ^a^T0.0055^ea^  ^a^P1.0048^ea^. ^b^bhavesū^eb^ti kāmabhave rūpabhave arūpabhaveti --  pajaṃ imaṃ taṇhagataṃ bhavesu.

[03] ^b^hīnā narā maccumukhe lapantī^eb^ti. ^b^hīnā narā^eb^ti  hīnā narā hīnena kāyakammena samannāgatāti hīnā narā, hīnena  vacīkammena samannāgatāti hīnā narā, hīnena manokammena  samannāgatāti hīnā narā, hīnena pāṇātipātena samannāgatāti hīnā  narā, hīnena adinnādānena...pe0... hīnena kāmesumicchācārena...  hīnena musāvādena... hīnāya pisuṇāya vācāya... hīnāya pharusāya  vācāya... hīnena samphappalāpena... hīnāya abhijjhāya... hīnena  byāpādena... hīnāya micchādiṭṭhiyā... hīnehi saṅkhārehi... hīnehi  pañcahi kāmaguṇehi nīvaraṇehi... hīnāya cetanāya... hīnāya  patthanāya... hīnāya paṇidhiyā samannāgatāti hīnā narā hīnā  nihīnā ohīnā omakā lāmakā chatukkā parittāti -- hīnā narā.  ^b^maccumukhe lapantī^eb^ti. ^b^maccumukhe^eb^ti māramukhe maraṇamukhe,  maccuppattā maccusampattā maccūpāgatā, mārappattā mārasampattā mārūpāgatā,  maraṇappattā maraṇasampattā maraṇūpāgatā lapanti lālapanti socanti  kilamanti paridevanti urattāḷiṃ kandanti sammohaṃ āpajjantīti --  hīnā narā maccumukhe lapanti.

[03] ^b^avītataṇhāse bhavābhavesū^eb^ti. ^b^taṇhā^eb^ti  rūpataṇhā...pe0... dhammataṇhā. ^b^bhavābhavesū^eb^ti bhavābhave kammabhave  punabbhave kāmabhave ^a^T0.0056^ea^, kammabhave kāmabhave punabbhave rūpabhave, kammabhave  rūpabhave punabbhave arūpabhave, kammabhave ^a^M0.0037^ea^ arūpabhave  punabbhave punappunabbhave, punappunagatiyā punappunaupapattiyā ^a^P1.0049^ea^  punappunapaṭisandhiyā punappunāttabhāvābhinibbattiyā,  avītataṇhā avigatataṇhā ^a^V0.0035^ea^ acattataṇhā avantataṇhā. amuttataṇhā  appahīnataṇhā appaṭinissaṭṭhataṇhāti -- avītataṇhāse bhavābhavesu.

[03] tenāha bhagavā --

[21] ``passāmi loke pariphandamānaṃ, pajaṃ imaṃ taṇhagataṃ  bhavesu.

[22] hīnā narā maccumukhe lapanti, avītataṇhāse  bhavābhavesū''ti..

[03] 12^b^.^eb^

[21] ^b^mamāyite passatha phandamāne,^eb^ ^b^maccheva^eb^ {macchova  (sī0)} ^b^appodake khīṇasote.^eb^

[22] ^b^etampi disvā amamo careyya, bhavesu  āsattimakubbamāno..^eb^

[03] ^b^mamāyite passatha phandamāne^eb^ti. ^b^mamattā^eb^ti dve  mamattā -- taṇhāmamattañca diṭṭhimamattañca. katamaṃ taṇhāmamattaṃ?  yāvatā taṇhāsaṅkhātena sīmakataṃ mariyādikataṃ odhikataṃ pariyantakataṃ  pariggahitaṃ mamāyitaṃ. idaṃ mamaṃ, etaṃ mamaṃ, ettakaṃ mamaṃ, ettāvatā  mamaṃ, mama rūpā saddā gandhā ^a^T0.0057^ea^ rasā phoṭṭhabbā, attharaṇā pāvuraṇā  dāsidāsā ajeḷakā kukkuṭasūkarā hatthigavāssavaḷavā khettaṃ vatthu  hiraññaṃ suvaṇṇaṃ gāmanigamarājadhāniyo raṭṭhañca janapado ca koso ca  koṭṭhāgārañca, kevalampi mahāpathaviṃ taṇhāvasena mamāyati. yāvatā  aṭṭhasataṃ taṇhāvicaritaṃ, idaṃ taṇhāmamattaṃ.

[03] katamaṃ diṭṭhimamattaṃ? vīsativatthukā sakkāyadiṭṭhi, dasavatthukā  micchādiṭṭhi, dasavatthukā antaggāhikā diṭṭhi; yā evarūpā diṭṭhi  diṭṭhigataṃ diṭṭhigahanaṃ ^a^P1.0050^ea^ diṭṭhikantāro diṭṭhivisūkāyikaṃ  diṭṭhivipphandikaṃ diṭṭhisaññojanaṃ gāho paṭiggāho abhiniveso  parāmāso kummaggo micchāpatho micchattaṃ titthāyatanaṃ vipariyesaggāho  viparītaggāho vipallāsaggāho micchāgāho ``ayāthāvakasmiṃ  yāthāvaka''nti gāho. yāvatā dvāsaṭṭhidiṭṭhigatāni, idaṃ diṭṭhimamattaṃ.  ^b^mamāyite passatha phandamāne^eb^ti mamāyitaṃ vatthuṃ acchedasaṃkinopi  phandanti, acchindantepi phandanti, acchinnepi phandanti, mamāyitaṃ  vatthuṃ vipariṇāmasaṃkinopi phandanti, vipariṇāmantepi phandanti,  vipariṇatepi phandanti paphandanti samphandanti vipphandanti vedhanti  {vedhenti (syā0)} pavedhanti sampavedhanti. evaṃ phandamāne paphandamāne samphandamāne  vipphandamāne vedhamāne pavedhamāne sampavedhamāne passatha ^a^M0.0038^ea^  dakkhatha oloketha nijjhāyatha upaparikkhathāti -- mamāyite passatha  phandamāne.

[03] ^b^maccheva^eb^ ^a^V0.0036^ea^ ^b^appodake khīṇasote^eb^ti. yathā macchā appodake  parittodake ^a^T0.0058^ea^ udakapariyādāne kākehi vā kulalehi vā balākāhi vā  paripātiyamānā ukkhipiyamānā khajjamānā phandanti paphandanti  samphandanti vipphandanti vedhanti pavedhanti sampavedhanti; evameva pajā  mamāyitaṃ vatthuṃ acchedasaṃkinopi phandanti, acchindantepi phandanti,  acchinnepi phandanti, mamāyitaṃ vatthuṃ vipariṇāmasaṃkinopi phandanti,  vipariṇāmantepi phandanti, vipariṇatepi phandanti paphandanti  samphandanti vipphandanti vedhanti pavedhanti sampavedhantīti -- maccheva  appodake khīṇasote.

[03] ^b^etampi disvā amamo careyyā^eb^ti. etaṃ ādīnavaṃ  disvā passitvā tulayitvā tīrayitvā {tirayitvā (ka0)} vibhāvayitvā vibhūtaṃ katvā  mamattesūti ^a^P1.0051^ea^ -- etampi disvā. ^b^amamo  careyyā^eb^ti ^b^mamattā^eb^ti dve mamattā -- taṇhāmamattañca  diṭṭhimamattañca...pe0... idaṃ taṇhāmamattaṃ...pe0... idaṃ diṭṭhimamattaṃ.  taṇhāmamattaṃ pahāya diṭṭhimamattaṃ paṭinissajjitvā cakkhuṃ amamāyanto  sotaṃ amamāyanto ghānaṃ amamāyanto jivhaṃ amamāyanto kāyaṃ  amamāyanto manaṃ amamāyanto rūpe... sadde... gandhe... rase...  phoṭṭhabbe... dhamme... kulaṃ... gaṇaṃ... āvāsaṃ... lābhaṃ... yasaṃ...  pasaṃsaṃ... sukhaṃ... cīvaraṃ... piṇḍapātaṃ... senāsanaṃ...  gilānapaccayabhesajjaparikkhāraṃ... kāmadhātuṃ... rūpadhātuṃ...  arūpadhātuṃ... kāmabhavaṃ... rūpabhavaṃ... arūpabhavaṃ... saññābhavaṃ...  asaññābhavaṃ... nevasaññānāsaññābhavaṃ... ekavokārabhavaṃ...  catuvokārabhavaṃ... pañcavokārabhavaṃ... atītaṃ... anāgataṃ...  paccuppannaṃ... diṭṭhasutamutaviññātabbe dhamme amamāyanto agaṇhanto  aparāmasanto anabhinivisanto careyya ^a^T0.0059^ea^ vihareyya iriyeyya vatteyya  pāleyya yapeyya yāpeyyāti -- etampi disvā amamo careyya.

[03] ^b^bhavesu āsattimakubbamāno^eb^ti. ^b^bhavesū^eb^ti kāmabhave  rūpabhave arūpabhave. ^b^āsatti^eb^ vuccati taṇhā. yo rāgo  sārāgo...pe0... abhijjhā lobho akusalamūlaṃ. ^b^bhavesu  āsattimakubbamāno^eb^ti. bhavesu āsattiṃ akubbamāno, chandaṃ pemaṃ  rāgaṃ khantiṃ akubbamāno ajanayamāno asañjanayamāno  anibbattayamāno anabhinibbattayamānoti -- bhavesu  āsattimakubbamāno.

[03] tenāha bhagavā --

[21] ``mamāyite ^a^M0.0039^ea^ passatha phandamāne, maccheva  appodake khīṇasote.

[22] etampi disvā amamo careyya, bhavesu  āsattimakubbamāno''ti..

[03] 13^b^.^eb^

[21] ^b^ubhosu^eb^ ^a^V0.0037^ea^ ^b^antesu vineyya chandaṃ, phassaṃ  pariññāya anānugiddho.^eb^

[22] yadattagarahī tadakubbamāno, na limpatī {na lippati (sī0)} diṭṭhasutesu  dhīro..

[03] ^b^ubhosu^eb^ ^a^P1.0052^ea^ ^b^antesu vineyya chanda^eb^nti.  ^b^antā^eb^ti phasso eko anto phassasamudayo dutiyo anto,  atīto eko anto anāgato dutiyo anto, sukhā vedanā eko  anto dukkhā ^a^T0.0060^ea^ vedanā dutiyo anto, nāmaṃ eko anto rūpaṃ dutiyo  anto, cha ajjhattikāni āyatanāni eko anto cha bāhirāni  āyatanāni dutiyo anto, sakkāyo eko anto sakkāyasamudayo  dutiyo anto. ^b^chando^eb^ti yo kāmesu kāmacchando kāmarāgo  kāmanandī kāmataṇhā kāmasneho kāmapariḷāho kāmamucchā  kāmajjhosānaṃ kāmogho kāmayogo kāmupādānaṃ kāmacchandanīvaraṇaṃ.  ^b^ubhosu antesu vineyya chanda^eb^nti ubhosu antesu chandaṃ vineyya  paṭivineyya pajaheyya vinodeyya byantiṃ kareyya anabhāvaṃ gameyyāti --  ubhosu antesu vineyya chandaṃ.

[03] ^b^phassaṃ pariññāya anānugiddho^eb^ti. ^b^phasso^eb^ti  cakkhusamphasso sotasamphasso ghānasamphasso jivhāsamphasso  kāyasamphasso manosamphasso, adhivacanasamphasso, paṭighasamphasso,  sukhavedanīyo samphasso dukkhavedanīyo samphasso  adukkhamasukhavedanīyo samphasso, kusalo phasso akusalo phasso  abyākato phasso, kāmāvacaro phasso rūpāvacaro phasso  arūpāvacaro phasso, suññato phasso animitto phasso appaṇihito  phasso, lokiyo phasso lokuttaro phasso, atīto phasso anāgato  phasso paccuppanno ^a^M0.0040^ea^ phasso, yo evarūpo phasso phusanā  samphusanā samphusitattaṃ -- ayaṃ vuccati phasso.

[03] ^b^phassaṃ pariññāyā^eb^ti phassaṃ tīhi pariññāhi parijānitvā  -- ñātapariññāya, tīraṇapariññāya {tiraṇapariññāya (syā0)}, pahānapariññāya. katamā  ^a^T0.0061^ea^ ñātapariññā? phassaṃ jānāti -- ayaṃ cakkhusamphasso, ayaṃ  sotasamphasso, ayaṃ ghānasamphasso, ayaṃ jivhāsamphasso, ayaṃ  kāyasamphasso, ayaṃ manosamphasso, ayaṃ adhivacanasamphasso, ayaṃ  paṭighasamphasso, ayaṃ sukhavedanīyo phasso, ayaṃ dukkhavedanīyo  phasso, ayaṃ adukkhamasukhavedanīyo phasso, ayaṃ kusalo phasso,  ayaṃ akusalo phasso, ayaṃ abyākato phasso, ayaṃ kāmāvacaro  phasso, ayaṃ rūpāvacaro phasso, ayaṃ ^a^P1.0053^ea^ arūpāvacaro  phasso, ayaṃ suññato phasso, ayaṃ animitto phasso, ayaṃ  appaṇihito phasso, ayaṃ lokiyo phasso, ayaṃ lokuttaro phasso   ^a^V0.0038^ea^, ayaṃ atīto phasso, ayaṃ anāgato phasso, ayaṃ paccuppanno phassoti  jānāti passati -- ayaṃ ñātapariññā.

[03] katamā tīraṇapariññā? evaṃ ñātaṃ katvā phassaṃ tīreti.  aniccato dukkhato rogato gaṇḍato sallato aghato ābādhato parato  palokato ītito upaddavato bhayato upasaggato calato pabhaṅguto  adhuvato atāṇato aleṇato asaraṇato rittato tucchato suññato  anattato ādīnavato vipariṇāmadhammato asārakato aghamūlato  vadhakato vibhavato sāsavato saṅkhatato mārāmisato  jātijarābyādhimaraṇadhammato sokaparidevadukkhadomanassupāyāsadhammato  saṃkilesadhammato samudayato atthaṅgamato assādato ādīnavato  nissaraṇato tīreti -- ayaṃ tīraṇapariññā.

[03] katamā ^a^T0.0062^ea^ pahānapariññā? evaṃ tīrayitvā phasse chandarāgaṃ  pajahati vinodeti byantiṃ karoti anabhāvaṃ gameti. vuttañhetaṃ  bhagavatā -- ``yo, bhikkhave, phassesu chandarāgo taṃ pajahatha. evaṃ  so phasso pahīno bhavissati ucchinnamūlo tālāvatthukato anabhāvaṃ  kato āyatiṃ ^a^M0.0041^ea^ anuppādadhammo''ti -- ayaṃ  pahānapariññā. ^b^phassaṃ pariññāyā^eb^ti. phassaṃ imāhi tīhi  pariññāhi parijānitvā. ^b^anānugiddho^eb^ti. ^b^gedhā^eb^e  vuccati taṇhā. yo rāgo sārāgo...pe0... abhijjhā lobho  akusalamūlaṃ. yasseso gedho pahīno samucchinno vūpasanto  paṭipassaddho abhabbuppattiko ñāṇagginā daḍḍho, so vuccati agiddho.  so rūpe agiddho sadde agiddho gandhe agiddho rase agiddho  phoṭṭhabbe agiddho kule... gaṇe... āvāse... lābhe... yase...  pasaṃsāya... sukhe... cīvare... piṇḍapāte... senāsane...  gilānapaccayabhesajjaparikkhāre agiddho ^a^P1.0054^ea^  kāmadhātuyā... rūpadhātuyā... arūpadhātuyā... kāmabhave... rūpabhave...  arūpabhave... saññābhave... asaññābhave... nevasaññānāsaññābhave...  ekavokārabhave... catuvokārabhave... pañcavokārabhave... atīte...  anāgate... paccuppanne... diṭṭhasutamutaviññātabbesu dhammesu agiddho  agadhito amucchito anajjhāpanno vītagedho vigatagedho cattagedho  vantagedho muttagedho pahīnagedho paṭinissaṭṭhagedho vītarāgo vigatarāgo  cattarāgo vantarāgo muttarāgo pahīnarāgo paṭinissaṭṭharāgo nicchāto  nibbuto sītibhūto sukhapaṭisaṃvedī brahmabhūtena attanā viharatīti ^a^T0.0063^ea^ --  phassaṃ pariññāya anānugiddho.

[03] ^b^yadattagarahī tadakubbamāno^eb^ti. ^b^yada^eb^nti yaṃ.  ^b^attagarahī^eb^ti dvīhi kāraṇehi attānaṃ garahati -- katattā ca  akatattā ca. kathaṃ katattā ca akatattā ca attānaṃ garahati? kataṃ  me ^a^V0.0039^ea^ kāyaduccaritaṃ, akataṃ me kāyasucaritanti -- attānaṃ garahati.  kataṃ me vacīduccaritaṃ, akataṃ me vacīsucaritanti -- attānaṃ garahati.  kataṃ me manoduccaritaṃ, akataṃ me manosucaritanti -- attānaṃ  garahati. kato me pāṇātipāto, akatā me pāṇātipātā veramaṇīti  -- attānaṃ garahati. kataṃ me adinnādānaṃ, akatā me adinnādānā  veramaṇīti -- attānaṃ garahati. kato me kāmesumicchācāro, akatā  me kāmesumicchācārā veramaṇīti -- attānaṃ garahati. kato me  musāvādo, akatā me musāvādā veramaṇīti -- attānaṃ garahati.  katā me pisuṇā vācā, akatā me pisuṇāya vācāya veramaṇīti --  attānaṃ garahati. katā me pharusā vācā, akatā me pharusāya vācāya  veramaṇīti -- attānaṃ garahati. kato me samphappalāpo, akatā me  samphappalāpā veramaṇīti -- attānaṃ ^a^M0.0042^ea^ garahati. katā  me abhijjhā, akatā me anabhijjhāti -- attānaṃ garahati. kato me  byāpādo, akato me abyāpādoti -- attānaṃ garahati. katā me  micchādiṭṭhi, akatā me sammādiṭṭhīti -- attānaṃ ^a^T0.0064^ea^ garahati. evaṃ  katattā ca akatattā ca attānaṃ garahati. atha vā, sīlesumhi na  paripūrakārīti -- attānaṃ garahati. indriyesumhi ^a^P1.0055^ea^  aguttadvāroti -- attānaṃ garahati. bhojanemhi {bhojane (syā0)} amattaññūti -- attānaṃ  garahati. jāgariyaṃ ananuyuttoti -- attānaṃ garahati.  satisampajaññena asamannāgatoti -- attānaṃ garahati. abhāvitā me  cattāro satipaṭṭhānāti -- attānaṃ garahati. abhāvitā me cattāro  sammappadhānāti -- attānaṃ garahati. abhāvitā me cattāro  iddhipādāti -- attānaṃ garahati. abhāvitāni me pañcindriyānīti  -- attānaṃ garahati. abhāvitāni me pañca balānīti -- attānaṃ  garahati. abhāvitā me satta bojjhaṅgāti -- attānaṃ garahati.  abhāvito me ariyo aṭṭhaṅgiko maggoti -- attānaṃ garahati.  dukkhaṃ me apariññātanti -- attānaṃ garahati. samudayo me  appahīnoti -- attānaṃ garahati. maggo me abhāvitoti -- attānaṃ  garahati. nirodho me asacchikatoti -- attānaṃ garahati. evaṃ  katattā ca akatattā ca attānaṃ garahati. evaṃ attagarahitaṃ kammaṃ  akubbamāno ajanayamāno asañjanayamāno anibbattayamāno  anabhinibbattayamānoti -- yadattagarahī tadakubbamāno. ^b^na  limpatī diṭṭhasutesu dhīro^eb^ti. ^b^lepo^eb^ti dve lepā -- taṇhālepo  ca diṭṭhilepo ca...pe0... ayaṃ taṇhālepo...pe0... ayaṃ diṭṭhilepo.  ^b^dhīro^eb^ti paṇḍito paññavā buddhimā ñāṇī ^a^T0.0065^ea^ vibhāvī medhāvī.  dhīro taṇhālepaṃ pahāya diṭṭhilepaṃ paṭinissajjitvā diṭṭhe na limpati,  sute na limpati, mute na limpati, viññāte na limpati, na  palimpati {na saṃlimpati (syā0)}, na upalimpati. alitto apalitto  {asaṃlitto (syā0)} anupalitto  nikkhanto nissaṭo vippamutto visaññutto vimariyādikatena cetasā  viharatīti -- na limpatī diṭṭhasutesu dhīroti.

[03] tenāha ^a^V0.0040^ea^ bhagavā --

[21] ``ubhosu antesu vineyya chandaṃ, phassaṃ pariññāya  anānugiddho.

[22] yadattagarahī tadakubbamāno, na limpatī diṭṭhasutesu  dhīro''ti..

[03] 14^b^.^eb^

[21] ^b^saññaṃ^eb^ ^a^P1.0056^ea^ ^a^M0.0043^ea^  ^b^pariññā vitareyya oghaṃ, pariggahesu muni nopalitto.^eb^

[22] ^b^abbūḷhasallo caramappamatto, nāsīsatī lokamimaṃ  parañca..^eb^

[03] ^b^saññaṃ pariññā vitareyya ogha^eb^nti. ^b^saññā^eb^ti  kāmasaññā byāpādasaññā vihiṃsāsaññā nekkhammasaññā  abyāpādasaññā avihiṃsāsaññā rūpasaññā saddasaññā gandhasaññā  rasasaññā phoṭṭhabbasaññā dhammasaññā -- yā evarūpā saññā sañjānanā  sañjānitattaṃ -- ayaṃ vuccati saññā. ^b^saññaṃ pariññā^eb^ti saññaṃ  tīhi pariññāhi parijānitvā -- ñātapariññāya, tīraṇapariññāya,  pahānapariññāya.

[03] katamā ^a^T0.0066^ea^ ñātapariññā? saññaṃ jānāti -- ayaṃ kāmasaññā,  ayaṃ byāpādasaññā, ayaṃ vihiṃsāsaññā, ayaṃ nekkhammasaññā, ayaṃ  abyāpādasaññā, ayaṃ avihiṃsāsaññā, ayaṃ rūpasaññā, ayaṃ  saddasaññā, ayaṃ gandhasaññā, ayaṃ rasasaññā, ayaṃ phoṭṭhabbasaññā, ayaṃ  dhammasaññāti jānāti passati -- ayaṃ ñātapariññā.

[03] katamā tīraṇapariññā? evaṃ ñātaṃ katvā saññaṃ tīreti.  aniccato dukkhato rogato gaṇḍato sallato aghato ābādhato parato  palokato ītito upaddavato bhayato upasaggato calato  pabhaṅguto...pe0... samudayato atthaṅgamato assādato ādīnavato  nissaraṇato tīreti -- ayaṃ tīraṇapariññā.

[03] katamā pahānapariññā? evaṃ tīrayitvā saññāya chandarāgaṃ  pajahati vinodeti anabhāvaṃ gameti. vuttampi hetaṃ bhagavatā --  ``yo, bhikkhave, saññāya chandarāgo, taṃ pajahatha. evaṃ sā saññā  pahīnā bhavissati ucchinnamūlā tālāvatthukatā anabhāvaṃ katā āyatiṃ  anuppādadhammā''ti -- ayaṃ pahānapariññā. ^b^saññaṃ pariññā^eb^ti  saññaṃ imāhi tīhi pariññāhi parijānitvā. ^b^vitareyya^eb^  ^a^P1.0057^ea^ ^b^ogha^eb^nti kāmoghaṃ bhavoghaṃ diṭṭhoghaṃ avijjoghaṃ  tareyya uttareyya patareyya samatikkameyya vītivatteyyāti -- saññaṃ  pariññā vitareyya oghaṃ.

[03] ^b^pariggahesu^eb^ ^a^V0.0041^ea^ ^b^muni nopalitto^eb^ti. ^b^pariggahā^eb^ti dve  pariggahā -- taṇhāpariggaho ^a^T0.0067^ea^ ca diṭṭhipariggaho ca...pe0... ayaṃ  taṇhāpariggaho...pe0... ayaṃ diṭṭhipariggaho. ^b^munī^eb^ti. monaṃ  vuccati ñāṇaṃ. yā paññā pajānanā...pe0... amoho ^a^M0.0044^ea^  dhammavicayo sammādiṭṭhi, tena ñāṇena samannāgato muni monappattoti.  tīṇi moneyyāni -- kāyamoneyyaṃ, vacīmoneyyaṃ, manomoneyyaṃ.

[03] katamaṃ kāyamoneyyaṃ? tividhakāyaduccaritānaṃ pahānaṃ  kāyamoneyyaṃ, tividhaṃ kāyasucaritaṃ kāyamoneyyaṃ, kāyārammaṇe ñāṇaṃ  kāyamoneyyaṃ, kāyapariññā kāyamoneyyaṃ, pariññāsahagato maggo  kāyamoneyyaṃ, kāye chandarāgassa pahānaṃ kāyamoneyyaṃ,  kāyasaṅkhāranirodho catutthajjhānasamāpatti kāyamoneyyaṃ -- idaṃ  kāyamoneyyaṃ.

[03] katamaṃ vacīmoneyyaṃ? catubbidhavacīduccaritānaṃ pahānaṃ  vacīmoneyyaṃ, catubbidhaṃ vacīsucaritaṃ vacīmoneyyaṃ, vācārammaṇe ñāṇaṃ  vacīmoneyyaṃ, vācāpariññā vacīmoneyyaṃ, pariññāsahagato maggo  vacīmoneyyaṃ, vācāya chandarāgassa pahānaṃ vacīmoneyyaṃ,  vacīsaṅkhāranirodho dutiyajjhānasamāpatti vacīmoneyyaṃ -- idaṃ  vacīmoneyyaṃ.

[03] katamaṃ manomoneyyaṃ? tividhamanoduccaritānaṃ pahānaṃ  manomoneyyaṃ, tividhaṃ manosucaritaṃ manomoneyyaṃ, cittārammaṇe ñāṇaṃ  manomoneyyaṃ, cittapariññā manomoneyyaṃ, pariññāsahagato ^a^T0.0068^ea^ maggo  manomoneyyaṃ, citte chandarāgassa pahānaṃ manomoneyyaṃ,  cittasaṅkhāranirodho saññāvedayitanirodhaṃ ^a^P1.0058^ea^  manomoneyyaṃ -- idaṃ manomoneyyaṃ.

[21] ``kāyamuniṃ vācāmuniṃ, manomunimanāsavaṃ.

[22] muniṃ moneyyasampannaṃ, āhu sabbappahāyinaṃ..

[21] ``kāyamuniṃ vācāmuniṃ, manomunimanāsavaṃ.

[22] muniṃ moneyyasampannaṃ, āhu ninhātapāpaka''nti {niṃnhātapāpakanti  (syā0)}..

[03] imehi tīhi moneyyehi dhammehi samannāgatā cha munino {cha munayo (syā0)} --  agāramunino, anagāramunino, sekhamunino, asekhamunino,  paccekamunino, munimuninoti. katame agāramunino? ye te  agārikā diṭṭhapadā viññātasāsanā -- ime agāramunino. katame  anagāramunino ^a^V0.0042^ea^? ye te pabbajitā diṭṭhapadā viññātasāsanā -- ime  anagāramunino. satta sekhā sekhamunino. arahanto asekhamunino.  paccekabuddhā paccekamunino. munimunino vuccanti tathāgatā  arahanto sammāsambuddhā.

[21] ``na ^a^M0.0045^ea^ monena muni hoti, mūḷharūpo  aviddasu.

[22] yo ca tulaṃva paggayha, varamādāya paṇḍito..

[21] ``pāpāni parivajjeti, sa muni tena so muni.

[22] yo munāti ubho loke, muni tena pavuccati..

[21] ``asatañca satañca ñatvā dhammaṃ, ajjhattaṃ bahiddhā ca  sabbaloke.

[22] devamanussehi ^a^T0.0069^ea^ pūjito yo, saṅgajālamaticca so  munī''ti..

[03] ^b^lepā^eb^ti dve lepā -- taṇhālepo ca diṭṭhilepo ca...pe0...  ayaṃ taṇhālepo...pe0... ayaṃ diṭṭhilepo. muni taṇhālepaṃ pahāya  diṭṭhilepaṃ paṭinissajjitvā pariggahesu ^a^P1.0059^ea^ na limpati  na palimpati na upalimpati. alitto apalitto anupalitto  nikkhanto nissaṭo vippamutto visaññutto vimariyādikatena cetasā  viharatīti -- pariggahesu muni nopalitto.

[03] ^b^abbūḷhasallo caramappamatto^eb^ti. ^b^salla^eb^nti satta  sallāni -- rāgasallaṃ, dosasallaṃ, mohasallaṃ, mānasallaṃ, diṭṭhisallaṃ,  sokasallaṃ, kathaṃkathāsallaṃ {duccaritasallaṃ (sī0)}. yassete sallā pahīnā samucchinnā vūpasantā  paṭipassaddhā abhabbuppattikā ñāṇagginā daḍḍhā, so vuccati  abbūḷhasallo abbahitasallo uddhatasallo samuddhatasallo uppāṭitasallo  samuppāṭitasallo cattasallo vantasallo muttasallo pahīnasallo  paṭinissaṭṭhasallo nicchāto nibbuto sītibhūto sukhapaṭisaṃvedī  brahmabhūtena attanā viharatīti -- abbūḷhasallo.

[03] ^b^cara^eb^nti caranto viharanto iriyanto vattanto pālento  yapento yāpento. ^b^appamatto^eb^ti sakkaccakārī sātaccakārī  aṭṭhitakārī anolīnavuttiko anikkhittacchando anikkhittadhuro  kusalesu dhammesu. ``kathāhaṃ aparipūraṃ vā sīlakkhandhaṃ paripūreyyaṃ,  paripūraṃ vā sīlakkhandhaṃ tattha ^a^T0.0070^ea^ tattha paññāya anuggaṇheyya''nti yo  tattha chando ca vāyāmo ca ussāho ca ussoḷhī ca appaṭivāni ca  sati ca sampajaññañc ātappaṃ padhānaṃ adhiṭṭhānaṃ anuyogo appamādo  kusalesu ^a^V0.0043^ea^ dhammesu. ``kathāhaṃ aparipūraṃ vā samādhikkhandhaṃ paripūreyyaṃ,  paripūraṃ vā samādhikkhandhaṃ tattha tattha paññāya ^a^M0.0046^ea^  anuggaṇheyya''nti...pe0... kusalesu dhammesu. ``kathāhaṃ aparipūraṃ  vā paññākkhandhaṃ ^a^P1.0060^ea^ paripūreyyaṃ... vimuttikkhandhaṃ...  vimuttiñāṇadassanakkhandhaṃ paripūreyyaṃ, paripūraṃ vā  vimuttiñāṇadassanakkhandhaṃ tattha tattha paññāya anuggaṇheyya''nti yo  tattha chando ca vāyāmo ca ussāho ca ussoḷhī ca appaṭivāni ca  sati ca sampajaññañca ātappaṃ padhānaṃ adhiṭṭhānaṃ anuyogo appamādo  kusalesu dhammesu. ``kathāhaṃ apariññātaṃ vā dukkhaṃ parijāneyyaṃ,  appahīne vā kilese pajaheyyaṃ, abhāvitaṃ vā maggaṃ bhāveyyaṃ,  asacchikataṃ vā nirodhaṃ sacchikareyya''nti yo tattha chando ca  vāyāmo ca ussāho ca ussoḷhī ca appaṭivāni ca sati ca  sampajaññañc ātappaṃ padhānaṃ adhiṭṭhānaṃ anuyogo appamādo kusalesu  dhammesūti -- abbūḷhasallo caramappamatto.

[03] ^b^nāsīsatī lokamimaṃ parañcā^eb^ti imaṃ lokaṃ nāsīsati  sakattabhāvaṃ, paralokaṃ nāsīsati parattabhāvaṃ; imaṃ lokaṃ nāsīsati  sakarūpavedanāsaññāsaṅkhāraviññāṇaṃ, paraṃ lokaṃ nāsīsati  pararūpavedanāsaññāsaṅkhāraviññāṇaṃ; imaṃ lokaṃ nāsīsati cha  ajjhattikāni āyatanāni, paraṃ ^a^T0.0071^ea^ lokaṃ nāsīsati cha bāhirāni  āyatanāni; imaṃ lokaṃ nāsīsati manussalokaṃ, paraṃ lokaṃ nāsīsati  devalokaṃ. imaṃ lokaṃ nāsīsati kāmadhātuṃ, paraṃ lokaṃ nāsīsati  rūpadhātuṃ arūpadhātuṃ; imaṃ lokaṃ nāsīsati kāmadhātuṃ rūpadhātuṃ, paraṃ  lokaṃ nāsīsati arūpadhātuṃ. puna gatiṃ vā upapattiṃ vā paṭisandhiṃ  vā bhavaṃ vā saṃsāraṃ vā vaṭṭaṃ vā nāsīsati na icchati na sādiyati  na pattheti na piheti nātijappatīti -- nāsīsatī lokamimaṃ  parañcāti.

[03] tenāha bhagavā --

[21] ``saññaṃ ^a^P1.0061^ea^ pariññā vitareyya oghaṃ,  pariggahesu muni nopalitto.

[22] abbūḷhasallo caramappamatto, nāsīsatī lokamimaṃ  parañcā''ti..

[06] guhaṭṭhakasuttaniddeso dutiyo.