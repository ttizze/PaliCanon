[03] atha ^a^V0.0101^ea^ tissametteyyasuttaniddesaṃ vakkhati --

[03] 49^b^.^eb^

[21] ^b^methunamanuyuttassa^eb^ ^a^T0.0169^ea^ ^a^P1.0139^ea^, ^b^[iccāyasmā  tisso metteyyo]^eb^

[27] ^b^vighātaṃ brūhi mārisa.^eb^

[22] ^b^sutvāna tava sāsanaṃ, viveke sikkhissāmase..^eb^

[03] ^b^methunamanuyuttassā^eb^ti. ^b^methunadhammo^eb^ nāma yo so  asaddhammo gāmadhammo vasaladhammo duṭṭhullo odakantiko rahasso  dvayaṃdvayasamāpatti. kiṃkāraṇā vuccati methunadhammo? ubhinnaṃ rattānaṃ  sārattānaṃ avassutānaṃ pariyuṭṭhitānaṃ pariyādinnacittānaṃ ubhinnaṃ  sadisānaṃ dhammoti -- taṃkāraṇā vuccati methunadhammo. yathā ubho  kalahakārakā methunakāti ^a^M0.0108^ea^ vuccanti, ubho  bhaṇḍanakārakā methunakāti vuccanti, ubho bhassakārakā methunakāti  vuccanti, ubho vivādakārakā methunakāti vuccanti, ubho  adhikaraṇakārakā methunakāti vuccanti, ubho vādino methunakāti  vuccanti, ubho sallāpakā methunakāti vuccanti; evamevaṃ ubhinnaṃ rattānaṃ  sārattānaṃ avassutānaṃ pariyuṭṭhitānaṃ pariyādinnacittānaṃ ubhinnaṃ  sadisānaṃ dhammoti -- taṃkāraṇā vuccati methunadhammo.

[03] ^b^methunamanuyuttassā^eb^ti. methunadhamme yuttassa payuttassa  āyuttassa samāyuttassa taccaritassa tabbahulassa taggarukassa  tanninnassa tappoṇassa tappabbhārassa tadadhimuttassa tadadhipateyyassāti ^a^T0.0170^ea^  -- methunamanuyuttassa.

[03] ^b^iccāyasmā tisso metteyyo^eb^ti. ^b^iccā^eb^ti padasandhi  padasaṃsaggo padapāripūrī akkharasamavāyo byañjanasiliṭṭhatā ^a^P1.0140^ea^  padānupubbatāpetaṃ -- iccāti. ^b^āyasmā^eb^ti piyavacanaṃ  garuvacanaṃ sagāravavacanaṃ sappatissavacanametaṃ -- āyasmāti.  ^b^tisso^eb^ti tassa therassa nāmaṃ saṅkhā samaññā paññatti vohāro  nāmaṃ nāmakammaṃ nāmadheyyaṃ nirutti byañjanaṃ abhilāpo.  ^b^metteyyo^eb^ti ^a^V0.0102^ea^ tassa therassa gottaṃ saṅkhā samaññā paññatti  vohāroti -- iccāyasmā tisso metteyyo.

[03] ^b^vighātaṃ brūhi mārisā^eb^ti. ^b^vighāta^eb^nti vighātaṃ  upaghātaṃ pīḷanaṃ ghaṭṭanaṃ upaddavaṃ upasaggaṃ brūhi ācikkha desehi  paññapehi paṭṭhapehi vivara vibhaja uttānīkarohi {uttāniṃ karohi (ka0)} pakāsehi.  ^b^mārisā^eb^ti piyavacanaṃ garuvacanaṃ sagāravavacanaṃ sappatissavacanametaṃ  mārisāti -- vighātaṃ brūhi mārisa.

[03] ^b^sutvāna tava sāsana^eb^nti. tuyhaṃ vacanaṃ byappathaṃ desanaṃ  anusāsanaṃ anusiṭṭhiṃ sutvā suṇitvā uggahetvā upadhārayitvā  upalakkhayitvāti -- sutvāna tava sāsanaṃ.

[03] ^b^viveke sikkhissāmase^eb^ti. ^b^viveko^eb^ti tayo  vivekā -- kāyaviveko, cittaviveko, upadhiviveko. katamo  kāyaviveko? idha bhikkhu vivittaṃ senāsanaṃ bhajati araññaṃ  rukkhamūlaṃ pabbataṃ kandaraṃ giriguhaṃ susānaṃ vanapatthaṃ abbhokāsaṃ  palāsapuñjaṃ ^a^T0.0171^ea^, kāyena vivitto viharati. so eko gacchati, eko  tiṭṭhati, eko nisīdati, eko seyyaṃ kappeti, eko gāmaṃ piṇḍāya  pavisati, eko paṭikkamati, eko raho nisīdati ^a^M0.0109^ea^,  eko caṅkamaṃ adhiṭṭhāti, eko carati, eko viharati iriyati vattati  pāleti yapeti yāpeti -- ayaṃ kāyaviveko.

[03] katamo cittaviveko? paṭhamaṃ jhānaṃ samāpannassa nīvaraṇehi  cittaṃ vivittaṃ hoti, dutiyaṃ jhānaṃ samāpannassa vitakkavicārehi cittaṃ  vivittaṃ hoti, tatiyaṃ jhānaṃ samāpannassa pītiyā cittaṃ vivittaṃ  hoti, catutthaṃ jhānaṃ samāpannassa sukhadukkhehi cittaṃ vivittaṃ hoti,  ākāsānañcāyatanaṃ samāpannassa rūpasaññāya paṭighasaññāya  nānattasaññāya cittaṃ vivittaṃ hoti, viññāṇañcāyatanaṃ ^a^P1.0141^ea^  samāpannassa ākāsānañcāyatanasaññāya cittaṃ vivittaṃ  hoti, ākiñcaññāyatanaṃ samāpannassa viññāṇañcāyatanasaññāya cittaṃ  vivittaṃ hoti, nevasaññānāsaññāyatanaṃ samāpannassa  ākiñcaññāyatanasaññāya cittaṃ vivittaṃ hoti, sotāpannassa  sakkāyadiṭṭhiyā vicikicchāya sīlabbataparāmāsā diṭṭhānusayā  vicikicchānusayā tadekaṭṭhehi ca kilesehi cittaṃ vivittaṃ hoti,  sakadāgāmissa oḷārikā kāmarāgasaññojanā paṭighasaññojanā  oḷārikā kāmarāgānusayā paṭighānusayā tadekaṭṭhehi ca kilesehi  cittaṃ vivittaṃ hoti, anāgāmissa anusahagatā kāmarāgasaññojanā  paṭighasaññojanā ^a^T0.0172^ea^ anusahagatā kāmarāgānusayā ^a^V0.0103^ea^ paṭighānusayā tadekaṭṭhehi  ca kilesehi cittaṃ vivittaṃ hoti, arahato rūparāgā arūparāgā mānā  uddhaccā avijjāya mānānusayā bhavarāgānusayā avijjānusayā  tadekaṭṭhehi ca kilesehi bahiddhā ca sabbanimittehi cittaṃ vivittaṃ  hoti -- ayaṃ cittaviveko.

[03] katamo upadhiviveko? ^b^upadhi^eb^ vuccanti kilesā ca  khandhā ca abhisaṅkhārā ca. upadhiviveko vuccati amataṃ nibbānaṃ.  yo so sabbasaṅkhārasamatho sabbūpadhipaṭinissaggo taṇhakkhayo  virāgo nirodho nibbānaṃ -- ayaṃ upadhiviveko. kāyaviveko ca  vivekaṭṭhakāyānaṃ nekkhammābhiratānaṃ; cittaviveko ca parisuddhacittānaṃ  paramavodānapattānaṃ; upadhiviveko ca nirūpadhīnaṃ puggalānaṃ  visaṅkhāragatānaṃ. ^b^viveke sikkhissāmase^eb^ti. so thero  pakatiyā sikkhitasikkho. api ca dhammadesanaṃ upādāya  dhammadesanaṃ sāvento {yācanto (sī0 syā0)} evamāha -- viveke sikkhissāmaseti.

[03] tenāha thero tissametteyyo --

[21] ``methunamanuyuttassa ^a^M0.0110^ea^, [iccāyasmā  tisso metteyyo]

[27] vighātaṃ brūhi mārisa.

[22] sutvāna tava sāsanaṃ, viveke sikkhissāmase''ti..

[03] 50^b^.^eb^

[21] ^b^methunamanuyuttassa^eb^ ^a^T0.0173^ea^ ^a^P1.0142^ea^,  ^b^[metteyyāti bhagavā]^eb^

[27] ^b^mussate vāpi sāsanaṃ.^eb^

[22] ^b^micchā ca paṭipajjati, etaṃ tasmiṃ anāriyaṃ..^eb^

[03] ^b^methunamanuyuttassā^eb^ti. methunadhammo nāma yo so  asaddhammo gāmadhammo vasaladhammo duṭṭhullo odakantiko rahasso  dvayaṃdvayasamāpatti. kiṃkāraṇā vuccati methunadhammo? ubhinnaṃ rattānaṃ  sārattānaṃ avassutānaṃ pariyuṭṭhitānaṃ pariyādinnacittānaṃ ubhinnaṃ  sadisānaṃ dhammoti -- taṃkāraṇā vuccati methunadhammo. yathā ubho  kalahakārakā methunakāti vuccanti, ubho bhaṇḍanakārakā methunakāti  vuccanti, ubho bhassakārakā methunakāti vuccanti, ubho vivādakārakā  methunakāti vuccanti, ubho adhikaraṇakārakā methunakāti vuccanti,  ubho vādino methunakāti vuccanti, ubho sallāpakā methunakāti  vuccanti; evamevaṃ ubhinnaṃ rattānaṃ sārattānaṃ avassutānaṃ ^a^V0.0104^ea^ pariyuṭṭhitānaṃ  pariyādinnacittānaṃ ubhinnaṃ sadisānaṃ dhammoti -- taṃkāraṇā vuccati  methunadhammo.

[03] ^b^methunamanuyuttassā^eb^ti. methunadhamme yuttassa payuttassa  āyuttassa samāyuttassa taccaritassa tabbahulassa taggarukassa  tanninnassa tappoṇassa tappabbhārassa tadadhimuttassa tadadhipateyyassāti  -- methunamanuyuttassa.

[03] ^b^metteyyā^eb^ti bhagavā taṃ theraṃ gottena ālapati.  ^b^bhagavā^eb^ti gāravādhivacanaṃ. api ca bhaggarāgoti bhagavā,  bhaggadosoti ^a^T0.0174^ea^ bhagavā, bhaggamohoti bhagavā, bhaggamānoti bhagavā,  bhaggadiṭṭhīti bhagavā, bhaggakaṇḍakoti {bhaggakaṇḍakoti (sī0 syā0)} bhagavā, bhaggakilesoti bhagavā,  bhaji vibhaji pavibhaji dhammaratananti bhagavā, bhavānaṃ antakaroti  bhagavā, bhāvitakāyo bhāvitasīlo bhāvitacitto bhāvitapaññoti  bhagavā, bhaji vā bhagavā araññavanapatthāni {araññe vanapatthāni (sī0)} pantāni senāsanāni  appasaddāni appanigghosāni vijanavātāni ^a^M0.0111^ea^  manussarāhasseyyakāni {manussarāhaseyyakāni (sī0 syā0)} paṭisallānasāruppānīti bhagavā, bhāgī vā  bhagavā ^a^P1.0143^ea^  cīvarapiṇḍapātasenāsanagilānapaccayabhesajjaparikkhārānanti bhagavā,  bhāgī vā bhagavā attharasassa dhammarasassa vimuttirasassa adhisīlassa  adhicittassa adhipaññāyāti bhagavā, bhāgī vā bhagavā catunnaṃ jhānānaṃ  catunnaṃ appamaññānaṃ catunnaṃ arūpasamāpattīnanti bhagavā, bhāgī vā  bhagavā aṭṭhannaṃ vimokkhānaṃ aṭṭhannaṃ abhibhāyatanānaṃ navannaṃ  anupubbavihārasamāpattīnanti bhagavā, bhāgī vā bhagavā dasannaṃ  saññābhāvanānaṃ dasannaṃ kasiṇasamāpattīnaṃ ānāpānassatisamādhissa  asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ  catunnaṃ sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ  balānaṃ sattannaṃ bojjhaṅgānaṃ ariyassa aṭṭhaṅgikassa maggassāti bhagavā,  bhāgī vā bhagavā dasannaṃ tathāgatabalānaṃ catunnaṃ vesārajjānaṃ catunnaṃ  paṭisambhidānaṃ channaṃ abhiññānaṃ {abhiññāṇānaṃ (sī0)} channaṃ buddhadhammānanti bhagavā.  bhagavāti netaṃ nāmaṃ mātarā ^a^T0.0175^ea^ kataṃ, na pitarā kataṃ, na bhātarā kataṃ, na  bhaginiyā kataṃ, na mittāmaccehi kataṃ, na ñātisālohitehi kataṃ na  samaṇabrāhmaṇehi kataṃ, na devatāhi kataṃ. vimokkhantikametaṃ buddhānaṃ  bhagavantānaṃ bodhiyā mūle saha sabbaññutaññāṇassa paṭilābhā sacchikā  paññatti yadidaṃ bhagavāti -- metteyyāti bhagavā.

[03] ^b^mussate vāpi sāsana^eb^nti. dvīhi kāraṇehi sāsanaṃ  mussati -- pariyattisāsanampi mussati, paṭipattisāsanampi mussati.  katamaṃ pariyattisāsanaṃ? yaṃ tassa pariyāpuṭaṃ -- suttaṃ geyyaṃ  ^a^V0.0105^ea^ veyyākaraṇaṃ gāthā udānaṃ itivuttakaṃ jātakaṃ abbhutadhammaṃ vedallaṃ -- idaṃ  pariyattisāsanaṃ. tampi mussati sammussati pamussati sampamussati  paribāhiro hotīti -- evampi mussate vāpi sāsanaṃ.

[03] katamaṃ paṭipattisāsanaṃ? sammāpaṭipadā anulomapaṭipadā  ^a^P1.0144^ea^ apaccanīkapaṭipadā anvatthapaṭipadā  dhammānudhammapaṭipadā sīlesu paripūrakāritā indriyesu guttadvāratā  bhojane mattaññutā jāgariyānuyogo satisampajaññaṃ cattāro satipaṭṭhānā  cattāro sammappadhānā cattāro iddhipādā pañcindriyāni pañca balāni  satta bojjhaṅgā ariyo aṭṭhaṅgiko maggo -- idaṃ paṭipattisāsanaṃ.  tampi mussati sammussati pamussati sampamussati paribāhiro  hotīti. evampi mussate vāpi sāsanaṃ.

[03] ^b^micchā^eb^ ^a^M0.0112^ea^ ^b^ca paṭipajjatī^eb^ti.  pāṇampi hanati, adinnampi ādiyati ^a^T0.0176^ea^, sandhimpi chindati,  nillopampi harati, ekāgārikampi karoti, paripanthepi tiṭṭhati,  paradārampi gacchati, musāpi bhaṇatīti -- micchā ca paṭipajjati.

[03] ^b^etaṃ tasmiṃ anāriya^eb^nti. etaṃ tasmiṃ puggale  anariyadhammo bāladhammo mūḷhadhammo aññāṇadhammo  amarāvikkhepadhammo, yadidaṃ micchāpaṭipadāti -- etaṃ tasmiṃ anāriyaṃ.

[03] tenāha bhagavā --

[21] ``methunamanuyuttassa, [metteyyāti bhagavā]

[27] mussate vāpi sāsanaṃ.

[22] micchā ca paṭipajjati, etaṃ tasmiṃ anāriya''nti..

[03] 51^b^.^eb^

[21] ^b^eko pubbe caritvāna, methunaṃ yo nisevati.^eb^

[22] ^b^yānaṃ bhantaṃva taṃ loke, hīnamāhu puthujjanaṃ..^eb^

[03] ^b^eko pubbe caritvānā^eb^ti. dvīhi kāraṇehi eko pubbe  caritvāna -- pabbajjāsaṅkhātena vā gaṇāvavassaggaṭṭhena vā. kathaṃ  pabbajjāsaṅkhātena eko pubbe caritvāna? sabbaṃ gharāvāsapalibodhaṃ  chinditvā puttadārapalibodhaṃ chinditvā ñātipalibodhaṃ chinditvā  mittāmaccapalibodhaṃ chinditvā sannidhipalibodhaṃ chinditvā kesamassuṃ  ohāretvā kāsāyāni vatthāni ^a^V0.0106^ea^ acchādetvā agārasmā anagāriyaṃ  ^a^T0.0177^ea^ pabbajitvā akiñcanabhāvaṃ upagantvā eko ^a^P1.0145^ea^ carati  viharati iriyati vattati pāleti yapeti yāpeti. evaṃ  pabbajjāsaṅkhātena eko pubbe caritvāna.

[03] kathaṃ gaṇāvavassaggaṭṭhena eko pubbe caritvāna? so evaṃ  pabbajito samāno eko araññavanapatthāni pantāni senāsanāni  paṭisevati appasaddāni appanigghosāni vijanavātāni  manussarāhasseyyakāni paṭisallānasāruppāni. so eko gacchati,  eko tiṭṭhati, eko nisīdati, eko seyyaṃ kappeti, eko gāmaṃ  piṇḍāya pavisati, eko paṭikkamati, eko raho nisīdati, eko  caṅkamaṃ adhiṭṭhāti, eko carati viharati iriyati vattati pāleti  yapeti yāpeti. evaṃ gaṇāvavassaggaṭṭhena eko pubbe caritvāna.

[03] ^b^methunaṃ yo nisevatī^eb^ti. ^b^methunadhammo^eb^ nāma yo  so asaddhammo...pe0... taṃkāraṇā vuccati methunadhammo. ^b^methunaṃ  yo nisevatī^eb^ti ^a^M0.0113^ea^. yo aparena samayena buddhaṃ dhammaṃ  saṅghaṃ sikkhaṃ paccakkhāya hīnāyāvattitvā methunaṃ dhammaṃ sevati  nisevati saṃsevati paṭisevatīti -- methunaṃ yo nisevati.

[03] ^b^yānaṃ bhantaṃva taṃ loke^eb^ti. ^b^yāna^eb^nti hatthiyānaṃ  assayānaṃ goyānaṃ ajayānaṃ meṇḍayānaṃ oṭṭhayānaṃ kharayānaṃ bhantaṃ adantaṃ  akāritaṃ avinītaṃ uppathaṃ gaṇhāti, visamaṃ khāṇumpi pāsāṇampi  abhiruhati, yānampi ārohanakampi bhañjati, papātepi papatati. yathā  taṃ bhantaṃ ^a^T0.0178^ea^ yānaṃ adantaṃ akāritaṃ avinītaṃ uppathaṃ gaṇhāti; evamevaṃ so  vibbhantako bhantayānapaṭibhāgo uppathaṃ gaṇhāti, micchādiṭṭhiṃ  gaṇhāti...pe0... micchāsamādhiṃ gaṇhāti. yathā taṃ bhantaṃ yānaṃ  adantaṃ akāritaṃ avinītaṃ visamaṃ khāṇumpi pāsāṇampi abhiruhati;  evamevaṃ so vibbhantako bhantayānapaṭibhāgo visamaṃ kāyakammaṃ  abhiruhati, visamaṃ vacīkammaṃ abhiruhati, visamaṃ manokammaṃ  abhiruhati, visamaṃ pāṇātipātaṃ abhiruhati, visamaṃ adinnādānaṃ  abhiruhati, visamaṃ kāmesumicchācāraṃ abhiruhati, visamaṃ musāvādaṃ  abhiruhati, visamaṃ pisuṇavācaṃ abhiruhati, visamaṃ pharusavācaṃ  abhiruhati, visamaṃ samphappalāpaṃ abhiruhati ^a^P1.0146^ea^,  visamaṃ abhijjhaṃ abhiruhati, visamaṃ byāpādaṃ abhiruhati, visamaṃ  micchādiṭṭhiṃ abhiruhati, visame saṅkhāre abhiruhati, visame pañca  kāmaguṇe abhiruhati, visame nīvaraṇe abhiruhati. yathā taṃ bhantaṃ  yānaṃ adantaṃ akāritaṃ avinītaṃ yānampi ārohanakampi bhañjati;  evamevaṃ so vibbhantako bhantayānapaṭibhāgo niraye attānaṃ bhañjati   ^a^V0.0107^ea^, tiracchānayoniyaṃ attānaṃ bhañjati, pettivisaye attānaṃ bhañjati,  manussaloke attānaṃ bhañjati, devaloke attānaṃ bhañjati. yathā taṃ  bhantaṃ yānaṃ adantaṃ akāritaṃ avinītaṃ papāte papatati; evamevaṃ so  vibbhantako bhantayānapaṭibhāgo jātipapātampi papatati, jarāpapātampi  papatati, byādhipapātampi papatati, maraṇapapātampi papatati,  sokaparidevadukkhadomanassupāyāsapapātampi papatati. ^b^loke^eb^ti  apāyaloke manussaloketi ^a^T0.0179^ea^ -- yānaṃ bhantaṃva taṃ loke.

[03] ^b^hīnamāhu puthujjana^eb^nti. ^b^puthujjanā^eb^ti kenaṭṭhena  puthujjanā? puthu kilese janentīti puthujjanā, puthu  avihatasakkāyadiṭṭhikāti puthujjanā, puthu satthārānaṃ mukhullokikāti  puthujjanā, puthu sabbagatīhi avuṭṭhitāti puthujjanā ^a^M0.0114^ea^,  puthu nānābhisaṅkhāre {nānābhisaṅkhārehi (syā0)} abhisaṅkharontīti puthujjanā, puthu nānāoghehi  vuyhantīti puthujjanā, puthu nānāsantāpehi santapantīti puthujjanā, puthu  nānāpariḷāhehi paridayhantīti puthujjanā, puthu pañcasu kāmaguṇesu  rattā giddhā gadhitā mucchitā ajjhosannā {ajjhopannā (sī0 syā0)} laggā laggitā palibuddhāti  puthujjanā, puthu pañcahi nīvaraṇehi āvutā nivutā ovutā pihitā  paṭicchannā paṭikujjitāti puthujjanā. ^b^hīnamāhu puthujjana^eb^nti.  puthujjanaṃ hīnaṃ nihīnaṃ omakaṃ lāmakaṃ ^a^P1.0147^ea^ chatukkaṃ  parittanti evamāhaṃsu evaṃ kathenti evaṃ bhaṇanti evaṃ dīpayanti evaṃ  voharantīti -- hīnamāhu puthujjanaṃ.

[03] tenāha bhagavā --

[21] ``eko pubbe caritvāna, methunaṃ yo nisevati.

[22] yānaṃ bhantaṃva taṃ loke, hīnamāhu puthujjana''nti..

[03] 52^b^.^eb^

[21] ^b^yaso kitti ca yā pubbe, hāyate vāpi tassa sā. ^eb^

[22] ^b^etampi disvā sikkhetha, methunaṃ vippahātave..^eb^

[03] ^b^yaso kitti ca yā pubbe, hāyate vāpi tassa sā^eb^ti.  katamo yaso? idhekacco pubbe samaṇabhāve sakkato hoti garukato ^a^T0.0180^ea^  mānito pūjito apacito lābhī  cīvarapiṇḍapātasenāsanagilānapaccayabhesajjaparikkhārānaṃ -- ayaṃ yaso.  katamā kitti? idhekacco pubbe samaṇabhāve kittivaṇṇagato hoti  paṇḍito viyatto medhāvī bahussuto cittakathī kalyāṇapaṭibhāno --  suttantikoti vā vinayadharoti vā dhammakathikoti vā āraññikoti  vā piṇḍapātikoti vā paṃsukūlikoti vā tecīvarikoti vā  sapadānacārikoti vā khalupacchābhattikoti ^a^V0.0108^ea^ vā nesajjikoti vā  yathāsanthatikoti vā paṭhamassa jhānassa lābhīti vā dutiyassa  jhānassa lābhīti vā tatiyassa jhānassa lābhīti vā catutthassa  jhānassa lābhīti vā ākāsānañcāyatanasamāpattiyā lābhīti vā  viññāṇañcāyatanasamāpattiyā lābhīti vā  ākiñcaññāyatanasamāpattiyā lābhīti vā  nevasaññānāsaññāyatanasamāpattiyā lābhīti vā, ayaṃ kittīti --  yaso kitti ca yā pubbe.

[03] ^b^hāyate^eb^ ^a^M0.0115^ea^ ^b^vāpi tassa sā^eb^ti. tassa  aparena samayena buddhaṃ dhammaṃ saṅghaṃ sikkhaṃ paccakkhāya hīnāyāvattassa  so ca yaso sā ca kitti hāyati parihāyati ^a^P1.0148^ea^  paridhaṃsati paripatati antaradhāyati vippalujjatīti -- yaso kitti  ca yā pubbe hāyate vāpi tassa sā.

[03] ^b^etampi disvā sikkhetha methunaṃ vippahātave^eb^ti.  ^b^eta^eb^nti pubbe samaṇabhāve yaso kitti ca, aparabhāge buddhaṃ dhammaṃ  saṅghaṃ sikkhaṃ paccakkhāya hīnāyāvattassa ayaso ca akitti ca; etaṃ  sampattiṃ ^a^T0.0181^ea^ vipattiṃ. ^b^disvā^eb^ti passitvā tulayitvā tīrayitvā  vibhāvayitvā vibhūtaṃ katvāti -- etampi disvā. ^b^sikkhethā^eb^ti  tisso sikkhā -- adhisīlasikkhā, adhicittasikkhā,  adhipaññāsikkhā. katamā adhisīlasikkhā? idha bhikkhu sīlavā  hoti, pātimokkhasaṃvarasaṃvuto viharati ācāragocarasampanno aṇumattesu  vajjesu bhayadassāvī, samādāya sikkhati sikkhāpadesu. khuddako  sīlakkhandho, mahanto sīlakkhandho. sīlaṃ patiṭṭhā ādi caraṇaṃ  saṃyamo saṃvaro mukhaṃ pamukhaṃ kusalānaṃ dhammānaṃ samāpattiyā -- ayaṃ  adhisīlasikkhā.

[03] katamā adhicittasikkhā? idha bhikkhu vivicceva kāmehi  vivicca akusalehi dhammehi savitakkaṃ savicāraṃ vivekajaṃ pītisukhaṃ  paṭhamaṃ jhānaṃ upasampajja viharati...pe0... dutiyaṃ jhānaṃ... tatiyaṃ  jhānaṃ... catutthaṃ jhānaṃ upasampajja viharati -- ayaṃ adhicittasikkhā.

[03] katamā adhipaññāsikkhā? idha bhikkhu paññavā hoti  udayatthagāminiyā paññāya samannāgato ariyāya nibbedhikāya sammā  dukkhakkhayagāminiyā. so idaṃ dukkhanti yathābhūtaṃ pajānāti, ayaṃ  dukkhasamudayoti yathābhūtaṃ pajānāti, ayaṃ dukkhanirodhoti yathābhūtaṃ  pajānāti, ayaṃ dukkhanirodhagāminī paṭipadāti yathābhūtaṃ pajānāti,  ime āsavāti yathābhūtaṃ pajānāti, ayaṃ āsavasamudayoti yathābhūtaṃ  pajānāti, ayaṃ āsavanirodhoti yathābhūtaṃ pajānāti   ^a^V0.0109^ea^, ayaṃ āsavanirodhagāminī ^a^T0.0182^ea^ paṭipadāti yathābhūtaṃ pajānāti -- ayaṃ  adhipaññāsikkhā. ^b^methunadhammo^eb^ ^a^P1.0149^ea^ nāma yo  so asaddhammo...pe0... taṃkāraṇā vuccati methunadhammo.

[03] ^b^etampi^eb^ ^a^M0.0116^ea^ ^b^disvā sikkhetha, methunaṃ  vippahātave^eb^ti. methunadhammassa pahānāya vūpasamāya paṭinissaggāya  paṭipassaddhiyā adhisīlampi sikkheyya, adhicittampi sikkheyya,  adhipaññampi sikkheyya. imā tisso sikkhāyo āvajjanto  sikkheyya, jānanto sikkheyya, passanto sikkheyya, paccavekkhanto  sikkheyya, cittaṃ adhiṭṭhahanto sikkheyya, saddhāya adhimuccanto  sikkheyya, vīriyaṃ paggaṇhanto sikkheyya, satiṃ upaṭṭhapento  sikkheyya, cittaṃ samādahanto sikkheyya, paññāya pajānanto  sikkheyya, abhiññeyyaṃ abhijānanto sikkheyya, pariññeyyaṃ  parijānanto sikkheyya, pahātabbaṃ pajahanto sikkheyya, bhāvetabbaṃ  bhāvento sikkheyya, sacchikātabbaṃ sacchikaronto sikkheyya ācareyya  samācareyya samādāya vatteyyāti -- etampi disvā sikkhetha, methunaṃ  vippahātave.

[03] tenāha bhagavā --

[21] ``yaso kitti ca yā pubbe, hāyate vāpi tassa sā.

[22] etampi disvā sikkhetha, methunaṃ vippahātave''ti..

[03] 53^b^.^eb^

[21] ^b^saṅkappehi pareto so, kapaṇo viya jhāyati.^eb^

[22] ^b^sutvā paresaṃ nigghosaṃ, maṅku hoti tathāvidho..^eb^

[03] ^b^saṅkappehi^eb^ ^a^T0.0183^ea^ ^b^pareto so, kapaṇo viya jhāyatī^eb^ti.  kāmasaṅkappena byāpādasaṅkappena vihiṃsāsaṅkappena diṭṭhisaṅkappena phuṭṭho  pareto samohito samannāgato pihito kapaṇo viya mando viya  momūho viya jhāyati pajjhāyati nijjhāyati apajjhāyati {avajjhāyati  (syā0)}. yathā  ulūko rukkhasākhāyaṃ mūsikaṃ magayamāno jhāyati pajjhāyati  nijjhāyati apajjhāyati, yathā kotthu nadītīre macche magayamāno  jhāyati pajjhāyati nijjhāyati apajjhāyati, yathā ^a^P1.0150^ea^  biḷāro sandhisamalasaṅkaṭire mūsikaṃ magayamāno jhāyati  pajjhāyati nijjhāyati apajjhāyati, yathā gadrabho vahacchinno  sandhisamalasaṅkaṭire jhāyati pajjhāyati nijjhāyati apajjhāyati;  evamevaṃ so vibbhantako kāmasaṅkappena byāpādasaṅkappena  vihiṃsāsaṅkappena diṭṭhisaṅkappena phuṭṭho pareto samohito ^a^V0.0110^ea^ samannāgato  pihito kapaṇo viya mando viya momūho viya jhāyati pajjhāyati  nijjhāyati apajjhāyatīti -- saṅkappehi pareto so kapaṇo viya  jhāyati.

[03] ^b^sutvā^eb^ ^a^M0.0117^ea^ ^b^paresaṃ nigghosaṃ, maṅku hoti  tathāvidho^eb^ti. ^b^paresa^eb^nti upajjhāyā vā ācariyā vā  samānupajjhāyakā vā samānācariyakā vā mittā vā sandiṭṭhā vā  sambhattā vā sahāyā vā codenti -- ``tassa te, āvuso, alābhā,  tassa te dulladdhaṃ, yaṃ tvaṃ evarūpaṃ uḷāraṃ satthāraṃ labhitvā evaṃ  svākkhāte dhammavinaye pabbajitvā evarūpaṃ ariyagaṇaṃ labhitvā  hīnassa methunadhammassa kāraṇā buddhaṃ ^a^T0.0184^ea^ dhammaṃ saṅghaṃ sikkhaṃ paccakkhāya  hīnāyāvattosi. saddhāpi nāma te nāhosi kusalesu dhammesu,  hirīpi nāma te nāhosi kusalesu dhammesu, ottappampi nāma te  nāhosi kusalesu dhammesu, vīriyampi nāma te nāhosi kusalesu  dhammesu, satipi nāma te nāhosi kusalesu dhammesu, paññāpi nāma te  nāhosi kusalesu dhammesū''ti. tesaṃ vacanaṃ byappathaṃ desanaṃ  anusāsanaṃ anusiṭṭhiṃ sutvā suṇitvā uggahetvā upadhārayitvā  upalakkhayitvā maṅku hoti, pīḷito ghaṭṭito byādhito domanassito  hoti. ^b^tathāvidho^eb^ti ^a^P1.0151^ea^ tathāvidho tādiso  tassaṇṭhito tappakāro tappaṭibhāgo. yo so vibbhantakoti --  sutvā paresaṃ nigghosaṃ maṅku hoti tathāvidho.

[03] tenāha bhagavā --

[21] ``saṅkappehi pareto so, kapaṇo viya jhāyati.

[22] sutvā paresaṃ nigghosaṃ, maṅku hoti tathāvidho''ti..

[03] 54^b^.^eb^

[21] ^b^atha satthāni kurute, paravādehi codito.^eb^

[22] ^b^esa khvassa mahāgedho, mosavajjaṃ pagāhati^eb^ {saṃgāhati (ka0)} ^b^..^eb^

[03] ^b^atha satthāni kurute, paravādehi codito^eb^ti.  ^b^athā^eb^ti padasandhi padasaṃsaggo padapāripūrī akkharasamavāyo  byañjanasiliṭṭhatā padānupubbatāpetaṃ -- athāti. ^b^satthānī^eb^ti  tīṇi satthāni -- kāyasatthaṃ, vacīsatthaṃ, manosatthaṃ. tividhaṃ  kāyaduccaritaṃ kāyasatthaṃ, catubbidhaṃ vacīduccaritaṃ vacīsatthaṃ, tividhaṃ  manoduccaritaṃ manosatthaṃ. ^b^paravādehi codito^eb^ti. upajjhāyehi  vā ācariyehi vā samānupajjhāyakehi vā samānācariyakehi ^a^T0.0185^ea^ vā  mittehi vā sandiṭṭhehi vā sambhattehi vā sahāyehi vā codito  sampajānamusā bhāsati. ``abhirato ahaṃ, bhante, ahosiṃ pabbajjāya.  mātā me posetabbā, tenamhi vibbhanto''ti bhaṇati ^a^M0.0118^ea^.  ``pitā me posetabbo ^a^V0.0111^ea^, tenamhi vibbhanto''ti bhaṇati. ``bhātā  me posetabbo... bhaginī me posetabbā... putto me posetabbo...  dhītā me posetabbā... mittā me posetabbā... amaccā me  posetabbā... ñātakā me posetabbā... sālohitā me posetabbā,  tenamhi vibbhanto''ti bhaṇati. vacīsatthaṃ karoti saṅkaroti janeti  sañjaneti nibbatteti abhinibbattetīti -- atha satthāni kurute,  paravādehi codito.

[03] ^b^esa khvassa mahāgedho^eb^ti. eso tassa mahāgedho  ^a^P1.0152^ea^ mahāvanaṃ mahāgahanaṃ mahākantāro mahāvisamo  mahākuṭilo mahāpaṅko mahāpalipo mahāpalibodho mahābandhanaṃ, yadidaṃ  sampajānamusāvādoti -- esa khvassa mahāgedho.

[03] ^b^mosavajjaṃ pagāhatī^eb^ti. mosavajjaṃ vuccati musāvādo.  idhekacco sabhaggato vā parisaggato vā ñātimajjhagato vā  pūgamajjhagato vā rājakulamajjhagato vā abhinīto sakkhipuṭṭho --  ``ehambho purisa, yaṃ jānāsi taṃ vadehī''ti, so ajānaṃ vā āha  -- ``jānāmī''ti, ``jānaṃ'' vā āha -- ``na jānāmī''ti,  apassaṃ vā āha -- ``passāmī''ti, passaṃ vā āha -- ``na  passāmī''ti. iti attahetu vā parahetu ^a^T0.0186^ea^ vā āmisakiñcikkhahetu vā  sampajānamusā bhāsati -- idaṃ vuccati mosavajjaṃ.

[03] api ca tīhākārehi musāvādo hoti. pubbevassa hoti --  ``musā bhaṇissa''nti, bhaṇantassa hoti -- ``musā bhaṇāmī''ti,  bhaṇitassa hoti -- ``musā mayā bhaṇita''nti. imehi tīhākārehi  musāvādo hoti. api ca catūhākārehi musāvādo hoti.  pubbevassa hoti -- ``musā bhaṇissa''nti, bhaṇantassa hoti --  ``musā bhaṇāmī''ti, bhaṇitassa hoti -- ``musā mayā  bhaṇita''nti, vinidhāya diṭṭhiṃ. imehi catūhākārehi musāvādo hoti.  api ca pañcahākārehi... chahākārehi... sattahākārehi...  aṭṭhahākārehi musāvādo hoti. pubbevassa hoti -- ``musā  bhaṇissa''nti, bhaṇantassa hoti -- ``musā bhaṇāmī''ti, bhaṇitassa  hoti -- ``musā mayā bhaṇita''nti, vinidhāya diṭṭhiṃ, vinidhāya  khantiṃ, vinidhāya ruciṃ, vinidhāya saññaṃ, vinidhāya bhāvaṃ. imehi  aṭṭhahākārehi musāvādo hoti. ^b^mosavajjaṃ pagāhatī^eb^ti.  mosavajjaṃ ^a^M0.0119^ea^ pagāhati ogāhati ajjhogāhati  pavisatīti -- mosavajjaṃ pagāhati.

[03] tenāha ^a^V0.0112^ea^ bhagavā --

[21] ``atha ^a^P1.0153^ea^ satthāni kurute, paravādehi  codito.

[22] esa khvassa mahāgedho, mosavajjaṃ pagāhatī''ti..

[03] 55^b^.^eb^

[21] ^b^paṇḍitoti samaññāto, ekaccariyaṃ^eb^ {ekacariyaṃ  (sī0 syā0)} ^b^adhiṭṭhito.^eb^

[22] ^b^sa cāpi methune yutto, mandova parikissati..^eb^

[03] ^b^paṇḍitoti samaññāto^eb^ti. idhekacco pubbe samaṇabhāve  kitti vaṇṇagato hoti -- ``paṇḍito viyatto medhāvī bahussuto  cittakathī kalyāṇapaṭibhāno suttantikoti vā vinayadharoti vā  dhammakathikoti vā...pe0... nevasaññānāsaññāyatanasamāpattiyā  lābhī''ti vā ^a^T0.0187^ea^. evaṃ ñāto hoti paññāto samaññāto hotīti --  paṇḍitoti samaññāto.

[03] ^b^ekaccariyaṃ adhiṭṭhito^eb^ti. dvīhi kāraṇehi ekaccariyaṃ  adhiṭṭhito -- pabbajjāsaṅkhātena vā gaṇāvavassaggaṭṭhena vā. kathaṃ  pabbajjāsaṅkhātena ekaccariyaṃ adhiṭṭhito? sabbaṃ gharāvāsapalibodhaṃ  chinditvā...pe0... evaṃ pabbajjāsaṅkhātena ekaccariyaṃ adhiṭṭhito.  kathaṃ gaṇāvavassaggaṭṭhena ekaccariyaṃ adhiṭṭhito? so evaṃ pabbajito  samāno eko araññavanapatthāni pantāni...pe0... evaṃ  gaṇāvavassaggaṭṭhena ekaccariyaṃ adhiṭṭhitoti -- ekaccariyaṃ adhiṭṭhito.

[03] ^b^sa cāpi methune yutto^eb^ti. ^b^methunadhammo^eb^ nāma yo  so asaddhammo gāmadhammo...pe0... taṃkāraṇā vuccati methunadhammo.  ^b^sa cāpi methune yutto^eb^ti. so aparena samayena buddhaṃ dhammaṃ  saṅghaṃ sikkhaṃ paccakkhāya hīnāyāvattitvā methunadhamme yutto {yutto saṃyutto  (sī0)} payutto āyutto samāyuttoti -- sa cāpi methune yutto.

[03] ^b^mandova parikissatī^eb^ti. kapaṇo viya mando viya  momūho viya kissati ^a^P1.0154^ea^ parikissati  parikilissati. pāṇampi hanati, adinnampi ādiyati, sandhimpi  chindati, nillopampi harati, ekāgārikampi karoti, paripanthepi  tiṭṭhati, paradārampi gacchati, musāpi bhaṇati. evampi kissati  parikissati parikilissati. tamenaṃ rājāno gahetvā vividhā  kammakāraṇā kārenti ^a^M0.0120^ea^ -- kasāhipi tāḷenti,  vettehipi tāḷenti, addhadaṇḍakehipi ^a^T0.0188^ea^ tāḷenti, hatthampi chindanti,  pādampi chindanti, hatthapādampi chindanti, kaṇṇampi chindanti,  nāsampi chindanti ^a^V0.0113^ea^, kaṇṇanāsampi chindanti, bilaṅgathālikampi  karonti, saṅkhamuṇḍikampi karonti, rāhumukhampi karonti,  jotimālikampi karonti, hatthapajjotikampi karonti,  erakavattikampi karonti, cirakavāsikampi karonti, eṇeyyakampi  karonti, baḷisamaṃsikampi karonti, kahāpaṇikampi karonti,  khārāpatacchikampi {khārāpaṭicchakampi (ka0)} karonti, palighaparivattikampi karonti,  palālapīṭhakampi karonti, tattenapi telena osiñcanti, sunakhehipi  khādāpenti, jīvantampi sūle uttāsenti, asināpi sīsaṃ chindanti.  evampi kissati parikissati parikilissati.

[03] atha vā kāmataṇhāya abhibhūto pariyādinnacitto bhoge  pariyesanto nāvāya mahāsamuddaṃ pakkhandati, sītassa purakkhato  uṇhassa purakkhato ḍaṃsamakasavātātapasarīsapasamphassehi pīḷiyamāno  khuppipāsāya miyyamāno tigumbaṃ gacchati, takkolaṃ gacchati, takkasīlaṃ  gacchati, kālamukhaṃ gacchati, purapūraṃ gacchati, vesuṅgaṃ gacchati,  verāpathaṃ gacchati, javaṃ gacchati, tāmaliṃ {kamaliṃ (syā0), taṃmaliṃ (ka0)} gacchati, vaṅgaṃ gacchati,  eḷabandhanaṃ gacchati, suvaṇṇakūṭaṃ ^a^P1.0155^ea^ gacchati,  suvaṇṇabhūmiṃ gacchati, tambapāṇiṃ gacchati, suppādakaṃ gacchati,  bhārukacchaṃ gacchati, suraṭṭhaṃ gacchati, bhaṅgalokaṃ gacchati, bhaṅgaṇaṃ  gacchati, saramataṃ gaṇaṃ gacchati, yonaṃ gacchati ^a^T0.0189^ea^, paramayonaṃ {pīnaṃ (syā0)} gacchati,  vinakaṃ {navakaṃ (sī0)} gacchati, mūlapadaṃ gacchati, marukantāraṃ gacchati, jaṇṇupathaṃ  gacchati, ajapathaṃ gacchati, meṇḍapathaṃ gacchati, saṅkupathaṃ gacchati,  chattapathaṃ gacchati, vaṃsapathaṃ gacchati, sakuṇapathaṃ gacchati, mūsikapathaṃ  gacchati, daripathaṃ gacchati, vettācāraṃ gacchati. evampi kissati  parikissati parikilissati.

[03] gavesanto na vindati, alābhamūlakampi dukkhaṃ domanassaṃ  paṭisaṃvedeti. evampi kissati parikissati parikilissati.

[03] gavesanto vindati, laddhāpi ārakkhamūlakampi dukkhaṃ domanassaṃ  paṭisaṃvedeti -- ``kinti me bhoge neva rājāno hareyyuṃ, na corā  hareyyuṃ, na aggī daheyyuṃ, na udakaṃ vaheyya, na apiyā dāyādā  hareyyu''nti. tassa evaṃ ārakkhato gopayato te bhogā vippalujjanti.  so vippayogamūlakampi ^a^M0.0121^ea^ dukkhaṃ domanassaṃ  paṭisaṃvedeti. evampi kissati parikissati parikilissatīti  ^a^P1.0156^ea^ -- sa cāpi methune yutto, mandova parikissati.

[03] tenāha ^a^V0.0114^ea^ bhagavā --

[21] ``paṇḍitoti samaññāto, ekaccariyaṃ adhiṭṭhito.

[22] sa cāpi methune yutto, mandova parikissatī''ti..

[03] 56^b^.^eb^

[21] ^b^etamādīnavaṃ ñatvā, muniṃ pubbāpare idha.^eb^

[22] ^b^ekaccariyaṃ daḷhaṃ kayirā, na nisevetha methunaṃ..^eb^

[03] ^b^etamādīnavaṃ ñatvā, muni pubbāpare idhā^eb^ti.  ^b^eta^eb^nti pubbe samaṇabhāve yaso ca kitti ca, aparabhāge buddhaṃ  dhammaṃ saṅghaṃ ^a^T0.0190^ea^ sikkhaṃ paccakkhāya hīnāyāvattassa ayaso ca akitti  ca; etaṃ sampattiṃ vipattiñca. ^b^ñatvā^eb^ti jānitvā tulayitvā  tīrayitvā vibhāvayitvā vibhūtaṃ katvā. ^b^munī^eb^ti. ^b^monaṃ^eb^  vuccati ñāṇaṃ. yā paññā pajānanā...pe0... saṅgajālamaticca so  muni. ^b^idhā^eb^ti imissā diṭṭhiyā imissā khantiyā imissā  ruciyā imasmiṃ ādāye imasmiṃ dhamme imasmiṃ vinaye imasmiṃ  dhammavinaye imasmiṃ pāvacane imasmiṃ brahmacariye imasmiṃ satthusāsane  imasmiṃ attabhāve imasmiṃ manussaloketi -- etamādīnavaṃ ñatvā muni  pubbāpare idha.

[03] ^b^ekaccariyaṃ daḷhaṃ kayirā^eb^ti. dvīhi kāraṇehi  ekaccariyaṃ daḷahaṃ kareyya -- pabbajjāsaṅkhātena vā gaṇāvavassaggaṭṭhena  vā. kathaṃ pabbajjāsaṅkhātena ekaccariyaṃ daḷhaṃ kareyya? sabbaṃ  gharāvāsapalibodhaṃ chinditvā puttadārapalibodhaṃ chinditvā  ñātipalibodhaṃ chinditvā mittāmaccapalibodhaṃ chinditvā  sannidhipalibodhaṃ chinditvā kesamassuṃ ohāretvā kāsāyāni vatthāni  acchādetvā agārasmā anagāriyaṃ pabbajitvā akiñcanabhāvaṃ upagantvā  eko careyya vihareyya iriyeyya vatteyya pāleyya ^a^P1.0157^ea^  yapeyya yāpeyya. evaṃ pabbajjāsaṅkhātena ekaccariyaṃ daḷhaṃ kareyya.

[03] kathaṃ gaṇāvavassaggaṭṭhena ekaccariyaṃ daḷhaṃ kareyya? so evaṃ  pabbajito samāno eko araññavanapatthāni pantāni senāsanāni  paṭiseveyya appasaddāni appanigghosāni vijanavātāni  manussarāhasseyyakāni ^a^T0.0191^ea^ paṭisallānasāruppāni. so eko gaccheyya,  eko tiṭṭheyya, eko nisīdeyya, eko seyyaṃ kappeyya, eko gāmaṃ  piṇḍāya paviseyya, eko ^a^M0.0122^ea^ paṭikkameyya, eko raho  nisīdeyya, eko caṅkamaṃ adhiṭṭheyya, eko careyya vihareyya iriyeyya  vatteyya pāleyya yapeyya yāpeyya. evaṃ gaṇāvavassaggaṭṭhena ekaccariyaṃ  daḷhaṃ kareyyāti -- ekaccariyaṃ ^a^V0.0115^ea^ daḷhaṃ kareyya, thiraṃ kareyya, daḷhaṃ  samādāno assa, avaṭṭhitasamādāno assa kusalesu dhammesūti --  ekaccariyaṃ daḷhaṃ kayirā.

[03] ^b^na nisevetha methuna^eb^nti. ^b^methunadhammo^eb^ nāma yo so  asaddhammo gāmadhammo...pe0... taṃkāraṇā vuccati methunadhammo.  methunadhammaṃ na seveyya na niseveyya na saṃseveyya na paṭiseveyya na  careyya na samācareyya na samādāya vatteyyāti -- na nisevetha methunaṃ.

[03] tenāha bhagavā --

[21] ``etamādīnavaṃ ñatvā, muni pubbāpare idha.

[22] ekaccariyaṃ daḷhaṃ kayirā, na nisevetha methuna''nti..

[03] 57^b^.^eb^

[21] ^b^vivekaññeva sikkhetha, etaṃ ariyānamuttamaṃ.^eb^

[22] ^b^na tena seṭṭho maññetha, sa ve nibbānasantike..^eb^

[03] ^b^vivekaññeva sikkhethā^eb^ti. ^b^viveko^eb^ti tayo vivekā  -- kāyaviveko, cittaviveko, upadhiviveko. katamo ^a^P1.0158^ea^  kāyaviveko...pe0... ayaṃ upadhiviveko. kāyaviveko ca  vivekaṭṭhakāyānaṃ nekkhammābhiratānaṃ. cittaviveko ca parisuddhacittānaṃ  paramavodānappattānaṃ. upadhiviveko ca ^a^T0.0192^ea^ nirūpadhīnaṃ puggalānaṃ  visaṅkhāragatānaṃ. ^b^sikkhā^eb^ti tisso sikkhā --  adhisīlasikkhā, adhicittasikkhā, adhipaññāsikkhā...pe0... ayaṃ  adhipaññāsikkhā. ^b^vivekaññeva sikkhethā^eb^ti vivekaññeva  sikkheyya ācareyya samācareyya samādāya vatteyyāti -- vivekaññeva  sikkhetha.

[03] ^b^etaṃ ariyānamuttama^eb^nti. ^b^ariyā^eb^ vuccanti buddhā ca  buddhasāvakā ca paccekabuddhā ca. ariyānaṃ etaṃ aggaṃ seṭṭhaṃ visiṭṭhaṃ  pāmokkhaṃ uttamaṃ pavaraṃ yadidaṃ vivekacariyāti -- etaṃ ariyānamuttamaṃ.

[03] ^b^na tena seṭṭho maññethā^eb^ti. kāyavivekacariyāya unnatiṃ  na kareyya, unnamaṃ na kareyya, mānaṃ na kareyya, thāmaṃ na kareyya,  thambhaṃ na kareyya, na tena mānaṃ janeyya, na tena thaddho assa patthaddho  paggahitasiroti -- tena seṭṭho na maññetha.

[03] ^b^sa^eb^ ^a^V0.0116^ea^ ^a^M0.0123^ea^ ^b^ve nibbānasantike^eb^ti. so  nibbānassa santike sāmantā āsanne avidūre upakaṭṭheti -- sa ve  nibbānasantike.

[03] tenāha bhagavā --

[21] ``vivekaññeva sikkhetha, etaṃ ariyānamuttamaṃ.

[22] na tena seṭṭho maññetha, sa ve nibbānasantike''ti..

[03] 58^b^.^eb^

[21] ^b^rittassa munino carato, kāmesu anapekkhino.^eb^

[22] ^b^oghatiṇṇassa pihayanti, kāmesu gadhitā pajā.. ^eb^

[03] ^b^rittassa munino carato^eb^ti. rittassa vivittassa  ^a^P1.0159^ea^ pavivittassa ^a^T0.0193^ea^, kāyaduccaritena rittassa vivittassa  pavivittassa. vacīduccaritena...pe0... manoduccaritena... rāgena...  dosena... mohena... kodhena... upanāhena... makkhena... paḷāsena...  issāya... macchariyena... māyāya... sāṭheyyena... thambhena...  sārambhena... mānena... atimānena... madena... pamādena...  sabbakilesehi... sabbaduccaritehi... sabbadarathehi...  sabbapariḷāhehi... sabbasantāpehi... sabbākusalābhisaṅkhārehi  rittassa vivittassa pavivittassa. ^b^munino^eb^ti. ^b^mona^eb^ṃ  vuccati ñāṇaṃ...pe0... saṅgajālamaticca so muni. ^b^carato^eb^ti  carato viharato iriyato vattato pālayato yapayato yāpayatoti --  rittassa munino carato.

[03] ^b^kāmesu anapekkhino^eb^ti. ^b^kāmā^eb^ti uddānato dve  kāmā -- vatthukāmā ca kilesakāmā ca...pe0... ime vuccanti  vatthukāmā...pe0... ime vuccanti kilesakāmā. vatthukāme  parijānitvā kilesakāme pahāya pajahitvā vinodetvā byantiṃ karitvā  anabhāvaṃ gametvā kāmesu anapekkhamāno cattakāmo vantakāmo  muttakāmo pahīnakāmo paṭinissaṭṭhakāmo, vītarāgo cattarāgo vantarāgo  muttarāgo pahīnarāgo paṭinissaṭṭharāgo nicchāto nibbuto sītibhūto  {sītībhūto (sī0)} sukhappaṭisaṃvedī brahmabhūtena attanā viharatīti -- kāmesu anapekkhino.

[03] ^b^oghatiṇṇassa pihayanti, kāmesu gadhitā pajā^eb^ti.  ^b^pajā^eb^ti sattādhivacanaṃ ^a^T0.0194^ea^ pajā kāmesu rattā giddhā gadhitā mucchitā  ajjhosannā laggā laggitā palibuddhā. te kāmoghaṃ tiṇṇassa bhavoghaṃ  tiṇṇassa diṭṭhoghaṃ tiṇṇassa avijjoghaṃ tiṇṇassa sabbasaṅkhārapathaṃ  tiṇṇassa uttiṇṇassa nittiṇṇassa atikkantassa samatikkantassa  vītivattassa pāraṃ gatassa pāraṃ pattassa ^a^V0.0117^ea^ ^a^M0.0124^ea^ antaṃ gatassa  ^a^P1.0160^ea^ antaṃ pattassa koṭiṃ gatassa koṭiṃ pattassa  pariyantaṃ gatassa pariyantaṃ pattassa vosānaṃ gatassa vosānaṃ pattassa  tāṇaṃ gatassa tāṇaṃ pattassa leṇaṃ gatassa leṇaṃ pattassa saraṇaṃ gatassa  saraṇaṃ pattassa abhayaṃ gatassa abhayaṃ pattassa accutaṃ gatassa accutaṃ  pattassa amataṃ gatassa amataṃ pattassa nibbānaṃ gatassa nibbānaṃ  pattassa icchanti sādiyanti patthayanti pihayanti abhijappanti.  yathā iṇāyikā ānaṇyaṃ {āṇaṇyaṃ (aṭṭha0)} patthenti pihayanti, yathā ābādhikā  ārogyaṃ patthenti pihayanti, yathā bandhanabaddhā bandhanamokkhaṃ patthenti  pihayanti, yathā dāsā bhujissaṃ patthenti pihayanti, yathā  kantāraddhānapakkhandā {kantāraddhānapakkhantā (sī0), kantāraddhānapakkhannā  (syā0)} khemantabhūmiṃ patthenti pihayanti; evamevaṃ pajā  kāmesu rattā giddhā gadhitā mucchitā ajjhosannā laggā laggitā  palibuddhā te kāmoghaṃ tiṇṇassa bhavoghaṃ tiṇṇassa...pe0... nibbānaṃ  gatassa nibbānaṃ pattassa icchanti sādiyanti patthayanti pihayanti  abhijappantīti -- oghatiṇṇassa pihayanti, kāmesu gadhitā pajā.

[03] tenāha bhagavā --

[21] ``rittassa ^a^T0.0195^ea^ munino carato, kāmesu anapekkhino.

[22] oghatiṇṇassa pihayanti, kāmesu gadhitā pajā''ti..

[06] tissametteyyasuttaniddeso sattamo.