[03] atha ^a^V0.0186^ea^ kalahavivādasuttaniddesaṃ vakkhati --

[03] 97^b^.^eb^

[21] ^b^kutopahūtā^eb^ ^a^T0.0305^ea^ ^a^P2.0255^ea^ ^b^kalahā  vivādā, paridevasokā sahamaccharā ca.^eb^

[22] ^b^mānātimānā sahapesuṇā ca, kutopahūtā te tadiṅgha  brūhi..^eb^

[03] ^b^kutopahūtā kalahā vivādā^eb^ti. ^b^kalaho^eb^ti ekena  ākārena kalaho; vivādotipi taññeva. yo kalaho so vivādo,  yo vivādo so kalaho. atha vā aparena ākārena vivādo vuccati  kalahassa pubbabhāgo vivādo. rājānopi rājūhi vivadanti,  khattiyāpi khattiyehi vivadanti, brāhmaṇāpi brāhmaṇehi vivadanti,  gahapatīpi gahapatīhi vivadanti, mātāpi puttena vivadati, puttopi  mātarā vivadati, pitāpi puttena vivadati, puttopi pitarā vivadati,  bhātāpi bhātarā vivadati, bhātāpi bhaginiyā vivadati, bhaginīpi  bhātarā vivadati, sahāyopi sahāyena vivadati -- ayaṃ vivādo.  katamo kalaho? āgārikā daṇḍapasutā kāyena vācāya kalahaṃ  karonti, pabbajitā āpattiṃ āpajjantā kāyena vācāya kalahaṃ  karonti -- ayaṃ kalaho.

[03] ^b^kutopahūtā^eb^ ^a^P2.0256^ea^ ^b^kalahā vivādā^eb^ti.  kalahā ca vivādā ca kutopahūtā kutojātā kutosañjātā kutonibbattā  kutoabhinibbattā kutopātubhūtā, kiṃnidānā kiṃsamudayā kiṃjātikā  kiṃpabhavāti kalahassa ca vivādassa ca mūlaṃ pucchati, hetuṃ pucchati ^a^T0.0306^ea^,  nidānaṃ pucchati, sambhavaṃ pucchati, pabhavaṃ pucchati, samuṭṭhānaṃ pucchati,  āhāraṃ pucchati, ārammaṇaṃ pucchati, paccayaṃ pucchati, samudayaṃ pucchati  papucchati ^a^M0.0197^ea^ yācati ajjhesati {ajjhosati (sī0)} pasādetīti --  kutopahūtā kalahā vivādā.

[03] ^b^paridevasokā sahamaccharā cā^eb^ti. ^b^paridevo^eb^ti  ñātibyasanena vā phuṭṭhassa, bhogabyasanena vā phuṭṭhassa, rogabyasanena  vā phuṭṭhassa, sīlabyasanena vā phuṭṭhassa, diṭṭhibyasanena vā phuṭṭhassa,  aññataraññatarena ^a^V0.0187^ea^ vā byasanena samannāgatassa, aññataraññatarena vā  dukkhadhammena phuṭṭhassa, ādevo paridevo, ādevanā paridevanā,  ādevitattaṃ paridevitattaṃ, vācā palāpo vippalāpo lālappo  lālappāyanā lālappāyitattaṃ. ^b^soko^eb^ti ñātibyasanena vā  phuṭṭhassa, bhogarogasīladiṭṭhibyasanena vā phuṭṭhassa, aññataraññatarena vā  byasanena samannāgatassa, aññataraññatarena vā dukkhadhammena phuṭṭhassa,  soko socanā socitattaṃ, antosoko antoparisoko, antoḍāho  antopariḍāho, cetaso parijjhāyanā domanassaṃ sokasallaṃ.  ^b^macchara^eb^nti pañca macchariyāni -- āvāsamacchariyaṃ,  kulamacchariyaṃ, lābhamacchariyaṃ, vaṇṇamacchariyaṃ, dhammamacchariyaṃ. yaṃ  evarūpaṃ macchariyaṃ maccharāyanaṃ maccharāyitattaṃ vevicchaṃ kadariyaṃ  kaṭukañcukatā aggahitattaṃ cittassa -- idaṃ vuccati macchariyaṃ. api  ca, khandhamacchariyampi macchariyaṃ ^a^T0.0307^ea^, dhātumacchariyampi macchariyaṃ,  āyatanamacchariyampi ^a^P2.0257^ea^ macchariyaṃ gāho. idaṃ  vuccati macchariyanti -- paridevasokā sahamaccharā ca.

[03] ^b^mānātimānā sahapesuṇā cā^eb^ti. ^b^māno^eb^ti idhekacco  mānaṃ janeti jātiyā vā gottena vā kolaputtiyena vā  vaṇṇapokkharatāya vā dhanena vā ajjhenena vā kammāyatanena vā  sippāyatanena vā vijjāṭṭhānena vā sutena vā paṭibhānena vā  aññataraññatarena vā vatthunā. ^b^atimāno^eb^ti idhekacco paraṃ  atimaññati jātiyā vā gottena vā...pe0... aññataraññatarena vā  vatthunā. ^b^pesuñña^eb^nti idhekacco pisuṇavāco hoti -- ito  sutvā amutra akkhātā imesaṃ bhedāya, amutra vā sutvā imesaṃ  akkhātā amūsaṃ bhedāya. iti samaggānaṃ vā bhettā, bhinnānaṃ vā  anuppadātā, vaggārāmo vaggarato vagganandī vaggakaraṇiṃ vācaṃ bhāsitā  hoti -- idaṃ vuccati pesuññaṃ. api ca dvīhi kāraṇehi pesuññaṃ  upasaṃharati -- piyakamyatāya vā bhedādhippāyena vā. kathaṃ  piyakamyatāya pesuññaṃ upasaṃharati? imassa piyo ^a^M0.0198^ea^  bhavissāmi, manāpo bhavissāmi, vissāsiko bhavissāmi,  abbhantariko bhavissāmi, suhadayo bhavissāmīti -- evaṃ  piyakamyatāya pesuññaṃ upasaṃharati. kathaṃ bhedādhippāyena pesuññaṃ  upasaṃharati? kathaṃ ime nānā assu, vinā assu, vaggā assu,  dvidhā assu, dvejjhā assu, dve pakkhā assu, bhijjeyyuṃ na  samāgaccheyyuṃ, dukkhaṃ na phāsu ^a^T0.0308^ea^ vihareyyunti -- evaṃ bhedādhippāyena  pesuññaṃ upasaṃharatīti -- mānātimānā sahapesuṇā ca.

[03] ^b^kutopahūtā te tadiṅgha brūhī^eb^ti. kalaho ca vivādo ca  paridevo ca soko ca macchariyañca māno ca atimāno ca ^a^P2.0258^ea^  pesuññañcāti -- ime aṭṭha kilesā kutopahūtā kutojātā  kutosañjātā kutonibbattā kutoabhinibbattā kutopātubhūtā, kiṃnidānā  kiṃsamudayā ^a^V0.0188^ea^ kiṃjātikā kiṃpabhavāti. imesaṃ aṭṭhannaṃ kilesānaṃ mūlaṃ  pucchati, hetuṃ pucchati, nidānaṃ pucchati, sambhavaṃ pucchati, pabhavaṃ  pucchati, samuṭṭhānaṃ pucchati, āhāraṃ pucchati, ārammaṇaṃ pucchati, paccayaṃ  pucchati, samudayaṃ pucchati papucchati yācati ajjhesati pasādetīti  -- kutopahūtā te tadiṅghaṃ brūhīti. iṅgha brūhi ācikkha desehi  paññapehi paṭṭhapehi vivara vibhaja uttānīkarohi pakāsehīti --  kutopahūtā te tadiṅgha brūhi.

[03] tenāha so nimmito --

[21] ``kutopahūtā kalahā vivādā, paridevasokā sahamaccharā  ca.

[22] mānātimānā sahapesuṇā ca, kutopahūtā te tadiṅgha  brūhī''ti..

[03] 98^b^.^eb^

[21] ^b^piyappahūtā kalahā vivādā, paridevasokā  sahamaccharā ca.^eb^

[27] ^b^mānātimānā sahapesuṇā ca, maccherayuttā^eb^ ^a^T0.0309^ea^ ^b^kalahā  vivādā.^eb^

[22] ^b^vivādajātesu ca pesuṇāni..^eb^

[03] ^b^piyappahūtā kalahā vivādā, paridevasokā sahamaccharā  cā^eb^ti. ^b^piyā^eb^ti dve piyā -- sattā vā saṅkhārā vā.  katame sattā piyā? idha yassa ^a^M0.0199^ea^ te honti atthakāmā  hitakāmā phāsukāmā yogakkhemakāmā mātā vā pitā vā bhātā vā  bhaginī vā putto vā dhītā vā mittā vā amaccā vā ñātī vā  sālohitā vā -- ime sattā piyā. katame saṅkhārā piyā?  manāpikā rūpā manāpikā saddā manāpikā gandhā manāpikā rasā  manāpikā phoṭṭhabbā -- ime saṅkhārā piyā.

[03] piyaṃ vatthuṃ ^a^P2.0259^ea^ acchedasaṅkinopi kalahaṃ  karonti, acchijjantepi kalahaṃ karonti, acchinnepi kalahaṃ karonti.  piyaṃ vatthuṃ vipariṇāmasaṅkinopi kalahaṃ karonti, vipariṇāmantepi  kalahaṃ karonti, vipariṇatepi kalahaṃ karonti. piyaṃ vatthuṃ  acchedasaṅkinopi vivadanti, acchijjantepi vivadanti, acchinnepi  vivadanti. piyaṃ vatthuṃ vipariṇāmasaṅkinopi vivadanti,  vipariṇāmantepi vivadanti, vipariṇatepi vivadanti. piyaṃ vatthuṃ  acchedasaṅkinopi paridevanti, acchijjantepi paridevanti, acchinnepi  paridevanti. piyaṃ vatthuṃ vipariṇāmasaṅkinopi paridevanti,  vipariṇāmantepi paridevanti, vipariṇatepi paridevanti. piyaṃ vatthuṃ  acchedasaṅkinopi socanti, acchijjantepi socanti, acchinnepi  socanti. piyaṃ vatthuṃ vipariṇāmasaṅkinopi ^a^V0.0189^ea^  socanti ^a^T0.0310^ea^, vipariṇāmantepi socanti, vipariṇatepi socanti. piyaṃ vatthuṃ  rakkhanti gopenti pariggaṇhanti mamāyanti maccharāyanti.

[03] ^b^mānātimānā sahapesuṇā cā^eb^ti. piyaṃ vatthuṃ nissāya  mānaṃ janenti, piyaṃ vatthuṃ nissāya atimānaṃ janenti. kathaṃ piyaṃ  vatthuṃ nissāya mānaṃ janenti? mayaṃ lābhino manāpikānaṃ rūpānaṃ  saddānaṃ gandhānaṃ rasānaṃ phoṭṭhabbānanti. evaṃ piyaṃ vatthuṃ nissāya  mānaṃ janenti. kathaṃ piyaṃ vatthuṃ nissāya atimānaṃ janenti? mayaṃ  lābhino manāpikānaṃ rūpānaṃ saddānaṃ gandhānaṃ rasānaṃ phoṭṭhabbānaṃ, ime  panaññe na lābhino manāpikānaṃ rūpānaṃ saddānaṃ gandhānaṃ rasānaṃ  phoṭṭhabbānanti. evaṃ piyaṃ vatthuṃ nissāya atimānaṃ janenti.  ^b^pesuñña^eb^nti idhekacco pisuṇavāco hoti, ito sutvā amutra  akkhātā imesaṃ bhedāya...pe0... evaṃ bhedādhippāyena pesuññaṃ  upasaṃharatīti...pe0... mānātimānā sahapesuṇā ca.

[03] ^b^maccherayuttā^eb^ ^a^P2.0260^ea^ ^b^kalahā vivādā^eb^ti.  kalaho ca vivādo ca paridevo ca soko ca māno ca atimāno  ca pesuññañcāti -- ime satta kilesā macchariye yuttā payuttā  āyuttā samāyuttāti -- maccherayuttā kalahā vivādā.

[03] ^b^vivādajātesu^eb^ ^a^M0.0200^ea^ ^b^ca pesuṇānī^eb^ti.  vivāde jāte sañjāte nibbatte abhinibbatte pātubhūte pesuññaṃ  upasaṃharanti; ito sutvā ^a^T0.0311^ea^ amutra akkhāyanti imesaṃ bhedāya, amutra vā  sutvā imesaṃ akkhāyanti amūsaṃ bhedāya. iti samaggānaṃ vā  bhettāro, bhinnānaṃ vā anuppadātāro, vaggārāmā vaggaratā vagganandī  vaggakaraṇiṃ vācaṃ bhāsitāro honti -- idaṃ vuccati pesuññaṃ. api  ca dvīhi kāraṇehi pesuññaṃ upasaṃharanti -- piyakamyatāya vā  bhedādhippāyena vā. kathaṃ piyakamyatāya pesuññaṃ upasaṃharanti?  imassa piyā bhavissāma, manāpā bhavissāma, vissāsikā  bhavissāma, abbhantarikā bhavissāma, suhadayā bhavissāmāti. evaṃ  piyakamyatāya pesuññaṃ upasaṃharanti. kathaṃ bhedādhippāyena pesuññaṃ  upasaṃharanti? ``kathaṃ ime nānā assu, vinā assu, vaggā assu,  dvedhā assu, dvejjhā assu, dve pakkhā assu, bhijjeyyuṃ na  samāgaccheyyuṃ, dukkhaṃ na phāsu vihareyyu''nti -- evaṃ bhedādhippāyena  pesuññaṃ upasaṃharantīti -- vivādajātesu ca pesuṇāni.

[03] tenāha ^a^V0.0190^ea^ bhagavā --

[21] ``piyappahūtā kalahā vivādā, paridevasokā  sahamaccharā ca.

[27] mānātimānā sahapesuṇā ca, maccherayuttā kalahā  vivādā.

[22] vivādajātesu ca pesuṇānī''ti..

[03] 99^b^.^eb^

[21] ^b^piyā^eb^ ^a^T0.0312^ea^ ^a^P2.0261^ea^ ^b^su lokasmiṃ  kutonidānā, ye cāpi lobhā vicaranti loke.^eb^

[22] ^b^āsā ca niṭṭhā ca kutonidānā, ye samparāyāya  narassa honti..^eb^

[03] ^b^piyā su lokasmiṃ kutonidānā^eb^ti. piyā kutonidānā  kutojātā kutosañjātā kutonibbattā kutoabhinibbattā kutopātubhūtā,  kiṃnidānā kiṃsamudayā kiṃjātikā kiṃpabhavāti piyānaṃ mūlaṃ  pucchati...pe0... samudayaṃ pucchati papucchati yācati ajjhesati  pasādetīti -- piyā su lokasmiṃ kutonidānā.

[03] ^b^ye cāpi lobhā vicaranti loke^eb^ti. ^b^ye cāpī^eb^ti  khattiyā ca brāhmaṇā ca vessā ca suddā ca gahaṭṭhā ca pabbajitā ca  devā ca manussā ^a^M0.0201^ea^ ca. ^b^lobhā^eb^ti yo lobho  lubbhanā lubbhitattaṃ sārāgo sārajjanā sārajjitattaṃ abhijjhā lobho  akusalamūlaṃ. ^b^vicarantī^eb^ti vicaranti viharanti iriyanti  vattanti pālenti yapenti yāpenti. ^b^loke^eb^ti apāyaloke  manussaloke devaloke khandhaloke dhātuloke āyatanaloketi -- ye  cāpi lobhā vicaranti loke.

[03] ^b^āsā ca niṭṭhā ca kutonidānā^eb^ti. āsā ca niṭṭhā ca  kutonidānā kutojātā kutosañjātā kutonibbattā kutoabhinibbattā  kutopātubhūtā, kiṃnidānā kiṃsamudayā kiṃjātikā kiṃpabhavāti āsāya   ^a^T0.0313^ea^ ca niṭṭhāya ca mūlaṃ pucchati...pe0... samudayaṃ pucchati papucchati  yācati ajjhesati pasādetīti -- āsā ca niṭṭhā ca kutonidānā.  ^b^ye samparāyāya narassa hontī^eb^ti. ye narassa parāyanā honti  dīpā honti tāṇā honti leṇā honti saraṇā honti niṭṭhā parāyanā  hontīti -- ye samparāyāya narassa honti.

[03] tenāha so nimmito --

[21] ``piyā ^a^P2.0262^ea^ su lokasmiṃ  kutonidānā, ye cāpi lobhā vicaranti loke.

[22] āsā ca niṭṭhā ca kutonidānā, ye samparāyāya  narassa hontī''ti..

[03] 100^b^.^eb^

[21] ^b^chandānidānāni^eb^ ^a^V0.0191^ea^ ^b^piyāni loke, ye  cāpi^eb^ {ye vāpi (syā0)} ^b^lobhā vicaranti loke.^eb^

[22] ^b^āsā ca niṭṭhā ca itonidānā, ye samparāyāya  narassa honti..^eb^

[03] ^b^chandānidānāni piyāni loke^eb^ti. ^b^chando^eb^ti yo  kāmesu kāmacchando kāmarāgo kāmanandī kāmataṇhā kāmasneho  kāmapariḷāho kāmamucchā kāmajjhosānaṃ kāmogho kāmayogo  kāmupādānaṃ kāmacchandanīvaraṇaṃ. api ca pañca chandā --  pariyesanacchando, paṭilābhacchando, paribhogacchando, sannidhicchando,  visajjanacchando. katamo ^a^T0.0314^ea^ pariyesanacchando? idhekacco  ajjhositoyeva atthiko chandajāto rūpe pariyesati, sadde...  gandhe... rase... phoṭṭhabbe pariyesati -- ayaṃ ^a^M0.0202^ea^  pariyesanacchando. katamo paṭilābhacchando? idhekacco  ajjhositoyeva atthiko chandajāto rūpe paṭilabhati, sadde...  gandhe... rase... phoṭṭhabbe paṭilabhati -- ayaṃ paṭilābhacchando.  katamo paribhogacchando? idhekacco ajjhositoyeva atthiko  chandajāto rūpe paribhuñjati, sadde... gandhe... rase... phoṭṭhabbe  paribhuñjati -- ayaṃ paribhogacchando. katamo sannidhicchando?  idhekacco ajjhositoyeva atthiko chandajāto dhanasannicayaṃ karoti  ``āpadāsu bhavissatī''ti -- ayaṃ sannidhicchando. katamo  visajjanacchando? idhekacco ajjhositoyeva atthiko chandajāto  dhanaṃ visajjeti hatthārohānaṃ assārohānaṃ rathikānaṃ dhanuggahānaṃ  pattikānaṃ ``ime maṃ rakkhissanti gopissanti  samparivārissantī''ti -- ayaṃ visajjanacchando. ^b^piyānī^eb^ti  ^a^P2.0263^ea^ dve piyā -- sattā vā saṅkhārā vā...pe0... ime  sattā piyā...pe0... ime saṅkhārā piyā. ^b^chandānidānāni  piyāni loke^eb^ti. piyā chandanidānā chandasamudayā chandajātikā  chandapabhavāti -- chandānidānāni piyāni loke.

[03] ^b^ye^eb^ ^a^T0.0315^ea^ ^b^cāpi lobhā vicaranti loke^eb^ti. ^b^ye cāpī^eb^ti  khattiyā ca brāhmaṇā ca vessā ca suddā ca gahaṭṭhā ca pabbajitā ca  devā ca manussā ca. ^b^lobhā^eb^ti yo lobho lubbhanā lubbhitattaṃ  sārāgo sārajjanā sārajjitattaṃ abhijjhā lobho akusalamūlaṃ.  ^b^vicarantī^eb^ti vicaranti viharanti iriyanti vattanti pālenti  yapenti yāpenti. ^b^loke^eb^ti apāyaloke...pe0...  āyatanaloketi -- ye cāpi lobhā vicaranti loke.

[03] ^b^āsā ca niṭṭhā ca itonidānā^eb^ti. āsā vuccati taṇhā.  yo rāgo sārāgo...pe0... abhijjhā lobho akusalamūlaṃ.  ^b^niṭṭhā^eb^ti idhekacco rūpe pariyesanto rūpaṃ paṭilabhati, rūpaniṭṭho  hoti, sadde... gandhe... rase... phoṭṭhabbe... kulaṃ... gaṇaṃ...  āvāsaṃ... lābhaṃ... yasaṃ... pasaṃsaṃ... sukhaṃ... cīvaraṃ... piṇḍapātaṃ...  senāsanaṃ... gilānapaccayabhesajjaparikkhāraṃ ^a^V0.0192^ea^... suttantaṃ... vinayaṃ...  abhidhammaṃ... āraññikaṅgaṃ... piṇḍapātikaṅgaṃ... paṃsukūlikaṅgaṃ...  tecīvarikaṅgaṃ... sapadānacārikaṅgaṃ... khalupacchābhattikaṅgaṃ...  nesajjikaṅgaṃ... yathāsanthatikaṅgaṃ... paṭhamaṃ jhānaṃ... dutiyaṃ jhānaṃ...  tatiyaṃ jhānaṃ... catutthaṃ jhānaṃ... ākāsānañcāyatanasamāpattiṃ...  viññāṇañcāyatanasamāpattiṃ... ākiñcaññāyatanasamāpattiṃ ^a^M0.0203^ea^ ... nevasaññānāsaññāyatanasamāpattiṃ pariyesanto  nevasaññānāsaññāyatanasamāpattiṃ paṭilabhati,  nevasaññānāsaññāyatanasamāpattiniṭṭho hoti.

[21] ``āsāya ^a^T0.0316^ea^ kasate khettaṃ, bījaṃ āsāya vappati.

[27] āsāya vāṇijā yanti, samuddaṃ dhanahārakā.

[22] yāya āsāya tiṭṭhāmi, sā me āsā samijjhatī''ti..

[03] āsāya samiddhi vuccate niṭṭhā. ^b^āsā^eb^ ^a^P2.0264^ea^  ^b^ca niṭṭhā ca itonidānā^eb^ti. āsā ca niṭṭhā ca  ito chandanidānā chandasamudayā chandajātikā chandapabhavāti -- āsā  ca niṭṭhā ca itonidānā.

[03] ^b^ye samparāyāya narassa hontī^eb^ti. ye narassa parāyanā  honti dīpā honti tāṇā honti leṇā honti saraṇā honti niṭṭhā  parāyanā hontīti -- ye samparāyāya narassa honti.

[03] tenāha bhagavā --

[21] ``chandānidānāni piyāni loke, ye cāpi lobhā  vicaranti loke.

[22] āsā ca niṭṭhā ca itonidānā, ye samparāyāya narassa  hontī''ti..

[03] 101^b^.^eb^

[21] ^b^chando nu lokasmiṃ kutonidāno, vinicchayā  cāpi^eb^ {vāpi (sī0 syā0)} ^b^kutopahūtā.^eb^

[22] ^b^kodho mosavajjañca kathaṃkathā ca, ye cāpi dhammā  samaṇena vuttā..^eb^

[03] ^b^chando nu lokasmiṃ kutonidāno^eb^ti. chando  kutonidāno kutojāto ^a^T0.0317^ea^ kutosañjāto kutonibbatto kutoabhinibbatto  kutopātubhūto, kiṃnidāno kiṃsamudayo kiṃjātiko kiṃpabhavoti  chandassa mūlaṃ pucchati...pe0... samudayaṃ pucchati papucchati yācati  ajjhesati pasādetīti -- chando nu lokasmiṃ kutonidāno.

[03] ^b^vinicchayā^eb^ ^a^V0.0193^ea^ ^b^cāpi kutopahūtā^eb^ti. vinicchayā kutopahūtā  kutojātā kutosañjātā kutonibbattā kutoabhinibbattā kutopātubhūtā  ^a^M0.0204^ea^, kiṃnidānā kiṃsamudayā kiṃjātikā kiṃpabhavāti  vinicchayānaṃ mūlaṃ pucchati...pe0... samudayaṃ pucchati papucchati  yācati ajjhesati pasādetīti -- vinicchayā cāpi kutopahūtā.

[03] ^b^kodho mosavajjañca kathaṃkathā cā^eb^ti. ^b^kodho^eb^ti yo  evarūpo cittassa āghāto paṭighāto, paṭighaṃ paṭivirodho, kopo  pakopo sampakopo, doso padoso sampadoso, cittassa byāpatti  ^a^P2.0265^ea^ manopadoso, kodho kujjhanā kujjhitattaṃ, doso  dussanā dussitattaṃ, byāpatti byāpajjanā byāpajjitattaṃ, virodho  paṭivirodho, caṇḍikkaṃ asuropo anattamanatā cittassa. mosavajjaṃ  vuccati musāvādo. kathaṃkathā vuccati vicikicchāti -- kodho  mosavajjañca kathaṃkathā ca.

[03] ^b^ye cāpi dhammā samaṇena vuttā^eb^ti. ^b^ye cāpī^eb^ti ye  kodhena ca mosavajjena ca kathaṃkathāya ca sahagatā sahajātā saṃsaṭṭhā  sampayuttā, ekuppādā ekanirodhā ekavatthukā ekārammaṇā -- ime  vuccanti ye cāpi dhammā. atha vā ye te kilesā ^a^T0.0318^ea^ aññajātikā  aññavihitakā -- ime vuccanti ye cāpi dhammā. ^b^samaṇena  vuttā^eb^ti samaṇena samitapāpena brāhmaṇena bāhitapāpadhammena bhikkhunā  bhinnakilesamūlena sabbākusalamūlabandhanā pamuttena vuttā pavuttā  ācikkhitā desitā paññapitā paṭṭhapitā vivaṭā vibhattā uttānīkatā  pakāsitāti -- ye cāpi dhammā samaṇena vuttā.

[03] tenāha so nimmito --

[21] ``chando nu lokasmiṃ kutonidāno, vinicchatā cāpi  kutopahūtā.

[22] kodho mosavajjañca kathaṃkathā ca, ye cāpi dhammā  samaṇena vuttā''ti..

[03] 102^b^.^eb^

[21] ^b^sātaṃ asātanti yamāhu loke, tamūpanissāya pahoti  chando.^eb^

[22] ^b^rūpesu disvā vibhavaṃ bhavañca, vinicchayaṃ kubbati^eb^  {kūrute (syā0)} ^b^jantu loke..^eb^

[03] ^b^sātaṃ asātanti yamāhu loke^eb^ti. ^b^sāta^eb^nti sukhā  ca vedanā, iṭṭhañca vatthu {vatthuṃ (sī0 ka0)}. ^b^asāta^eb^nti dukkhā ca vedanā,  aniṭṭhañca vatthu. ^b^yamāhu loke^eb^ti ^a^M0.0205^ea^ yaṃ āhaṃsu  yaṃ kathenti yaṃ bhaṇanti yaṃ dīpenti yaṃ voharantīti -- sātaṃ  asātanti yamāhu loke.

[03] ^b^tamūpanissāya^eb^ ^a^V0.0194^ea^ ^a^P2.0266^ea^ ^b^pahoti chando^eb^ti.  sātāsātaṃ nissāya, sukhadukkhaṃ nissāya, somanassadomanassaṃ  nissāya, iṭṭhāniṭṭhaṃ nissāya, anunayapaṭighaṃ ^a^T0.0319^ea^ nissāya chando pahoti  pabhavati jāyati sañjāyati nibbattati abhinibbattatīti --  tamūpanissāya pahoti chando.

[03] ^b^rūpesu disvā vibhavaṃ bhavañcā^eb^ti. ^b^rūpesū^eb^ti  cattāro ca mahābhūtā catunnañca mahābhūtānaṃ upādāya rūpaṃ. katamo  rūpānaṃ bhavo? yo rūpānaṃ bhavo jāti sañjāti nibbatti  abhinibbatti pātubhāvo -- ayaṃ rūpānaṃ bhavo. katamo rūpānaṃ  vibhavo? yo rūpānaṃ khayo vayo bhedo paribhedo aniccatā  antaradhānaṃ -- ayaṃ rūpānaṃ vibhavo. ^b^rūpesu disvā vibhavaṃ  bhavañcā^eb^ti rūpesu bhavañca vibhavañca disvā passitvā tulayitvā  tīrayitvā vibhāvayitvā vibhūtaṃ katvāti -- rūpesu disvā vibhavaṃ  bhavañca.

[03] ^b^vinicchayaṃ kubbati jantu loke^eb^ti. ^b^vinicchayā^eb^ti  dve vinicchayā -- taṇhāvinicchayo ca, diṭṭhivinicchayo ca. kathaṃ  taṇhāvinicchayaṃ karoti? idhekaccassa anuppannā ceva bhogā na  uppajjanti, uppannā ca bhogā parikkhayaṃ gacchanti. tassa evaṃ hoti  -- ``kena nu kho me upāyena anuppannā ceva bhogā na uppajjanti,  uppannā ca bhogā parikkhayaṃ gacchantī''ti. tassa pana evaṃ hoti  ``surāmerayamajjappamādaṭṭhānānuyogaṃ anuyuttassa me anuppannā ceva bhogā  na uppajjanti, uppannā ca bhogā parikkhayaṃ gacchanti;  vikālavisikhācariyānuyogaṃ anuyuttassa me anuppannā ^a^T0.0320^ea^ ceva bhogā na  uppajjanti, uppannā ca bhogā parikkhayaṃ gacchanti; samajjābhicaraṇaṃ  anuyuttassa me... jutappamādaṭṭhānānuyogaṃ anuyuttassa me...  pāpamittānuyogaṃ anuyuttassa me anuppannā ceva bhogā na uppajjanti,  uppannā ca bhogā parikkhayaṃ gacchanti; ālasyānuyogaṃ ^a^P2.0267^ea^  anuyuttassa me anuppannā ceva bhogā na uppajjanti, uppannā  ca bhogā parikkhayaṃ gacchantī''ti evaṃ ñāṇaṃ katvā cha bhogānaṃ  apāyamukhāni na sevati, cha bhogānaṃ āyamukhāni sevati. evampi  taṇhāvinicchayaṃ karoti.

[03] atha ^a^M0.0206^ea^ vā kasiyā vā vaṇijjāya vā gorakkhena  vā issatthena {issattena (ka0 sī0 ka0) isu + sattha} vā rājaporisena  vā sippaññatarena vā paṭipajjati.  evampi taṇhāvinicchayaṃ karoti. kathaṃ diṭṭhivinicchayaṃ karoti?  cakkhusmiṃ uppanne jānāti -- ``attā me uppanno''ti, cakkhusmiṃ  antarahite jānāti -- ``attā me antarahito vigato me attā''ti.  evampi diṭṭhivinicchayaṃ karoti. sotasmiṃ... ghānasmiṃ...  jivhāya... kāyasmiṃ... rūpasmiṃ... saddasmiṃ... gandhasmiṃ...  rasasmiṃ... phoṭṭhabbasmiṃ uppanne jānāti -- ``attā me uppanno''ti,  phoṭṭhabbasmiṃ antarahite jānāti -- ``attā ^a^V0.0195^ea^ me antarahito vigato  me attā''ti. evampi diṭṭhivinicchayaṃ karoti janeti sañjaneti  nibbatteti abhinibbatteti. ^b^jantū^eb^ti satto naro  mānavo...pe0... manujo. ^b^loke^eb^ti apāyaloke ^a^T0.0321^ea^ ...pe0...  āyatanaloketi -- vinicchayaṃ kubbati jantu loke.

[03] tenāha bhagavā --

[21] ``sātaṃ asātanti yamāhu loke, tamūpanissāya pahoti  chando.

[22] rūpesu disvā vibhavaṃ bhavañca, vinicchayaṃ kubbati jantu  loke''ti..

[03] 103^b^.^eb^

[21] ^b^kodho mosavajjañca kathaṃkathā ca, etepi dhammā  dvayameva sante.^eb^

[22] ^b^kathaṃkathī ñāṇapathāya sikkhe, ñatvā pavuttā samaṇena  dhammā..^eb^

[03] ^b^kodho mosavajjañca kathaṃkathā cā^eb^ti. ^b^kodho^eb^ti yo  evarūpo cittassa āghāto paṭighāto...pe0... mosavajjaṃ vuccati  ^a^P2.0268^ea^ musāvādo. kathaṃkathā vuccati vicikicchā.  iṭṭhaṃ vatthuṃ nissāyapi kodho jāyati, aniṭṭhaṃ vatthuṃ nissāyapi kodho  jāyati. iṭṭhaṃ vatthuṃ nissāyapi musāvādo uppajjati, aniṭṭhaṃ vatthuṃ  nissāyapi musāvādo uppajjati. iṭṭhaṃ vatthuṃ nissāyapi kathaṃkathā  uppajjati, aniṭṭhaṃ vatthuṃ nissāyapi kathaṃkathā uppajjati.

[03] kathaṃ aniṭṭhaṃ vatthuṃ nissāya kodho jāyati? pakatiyā aniṭṭhaṃ  vatthuṃ nissāya kodho jāyati. anatthaṃ me acarīti kodho jāyati,  anatthaṃ me caratīti kodho jāyati, anatthaṃ me carissatīti ^a^M0.0207^ea^  kodho jāyati; piyassa me manāpassa anatthaṃ acari ^a^T0.0322^ea^...  anatthaṃ carati... anatthaṃ carissatīti kodho jāyati; appiyassa me  amanāpassa atthaṃ acari... atthaṃ carati... atthaṃ carissatīti kodho  jāyati. evaṃ aniṭṭhaṃ vatthuṃ nissāya kodho jāyati.

[03] kathaṃ iṭṭhaṃ vatthuṃ nissāya kodho jāyati? iṭṭhaṃ vatthuṃ  acchedasaṅkinopi kodho jāyati, acchijjantepi kodho jāyati,  acchinnepi kodho jāyati. iṭṭhaṃ vatthuṃ vipariṇāmasaṅkinopi kodho  jāyati, vipariṇāmantepi kodho jāyati, vipariṇatepi kodho jāyati.  evaṃ iṭṭhaṃ vatthuṃ nissāya kodho jāyati.

[03] kathaṃ aniṭṭhaṃ vatthuṃ nissāya musāvādo uppajjati? idhekacco  andubandhanena {addubandhanena (syā0 ka0)} vā baddho {bandho (syā0 ka0)}; tassa  bandhanassa mokkhatthāya sampajānamusā  bhāsati... rajjubandhanena vā baddho... saṅkhalikabandhanena ^a^V0.0196^ea^ vā baddho...  vettabandhanena vā baddho... latābandhanena vā baddho... pakkhepabandhanena  vā baddho... parikkhepabandhanena vā baddho... gāmanigamanagararaṭṭhabandhanena  vā baddho... janapadabandhanena vā baddho; tassa bandhanassa mokkhatthāya  sampajānamusā bhāsati ^a^P2.0269^ea^. evaṃ aniṭṭhaṃ vatthuṃ  nissāya musāvādo uppajjatīti.

[03] kathaṃ iṭṭhaṃ vatthuṃ nissāya musāvādo uppajjati? idhekacco  manāpikānaṃ {manāpānaṃ (sī0)} rūpānaṃ hetu sampajānamusā bhāsati... manāpikānaṃ  saddānaṃ... gandhānaṃ... rasānaṃ... phoṭṭhabbānaṃ hetu... cīvarahetu...  piṇḍapātahetu... senāsanahetu... gilānapaccayabhesajjaparikkhārahetu  sampajānamusā bhāsati. evaṃ iṭṭhaṃ vatthuṃ nissāya musāvādo uppajjati.

[03] kathaṃ ^a^T0.0323^ea^ aniṭṭhaṃ vatthuṃ nissāya kathaṃkathā uppajjati?  ``muccissāmi {muñcissāmi (sī0)} nu kho cakkhurogato, na nu kho muccissāmi  cakkhurogato. muccissāmi nu kho sotarogato... ghānarogato...  jivhārogato... kāyarogato... sīsarogato... kaṇṇarogato...  mukharogato... muccissāmi nu kho dantarogato, na nu kho  muccissāmi dantarogato''ti. evaṃ aniṭṭhaṃ vatthuṃ nissāya kathaṃkathā  uppajjati.

[03] kathaṃ ^a^M0.0208^ea^ iṭṭhaṃ vatthuṃ nissāya kathaṃkathā uppajjati?  ``labhissāmi nu kho manāpike {manāpiye (sī0 ka0)} rūpe, na nu kho labhissāmi  manāpike rūpe. labhissāmi nu kho manāpike sadde... gandhe...  rase... phoṭṭhabbe... kulaṃ... gaṇaṃ... āvāsaṃ... lābhaṃ... yasaṃ...  pasaṃsaṃ... sukhaṃ... cīvaraṃ... piṇḍapātaṃ... senāsanaṃ...  gilānapaccayabhesajjaparikkhāra''nti. evaṃ iṭṭhaṃ vatthuṃ nissāya  kathaṃkathā uppajjatīti -- kodho mosavajjañca kathaṃkathā ca.

[03] ^b^etepi dhammā dvayameva sante^eb^ti. sātāsāte sante,  sukhadukkhe sante, somanassadomanasse sante, iṭṭhāniṭṭhe sante,  anunayapaṭighe sante saṃvijjamāne atthi upalabbhamāneti -- etepi  dhammā dvayameva sante.

[03] ^b^kathaṃkathī ñāṇapathāya sikkhe^eb^ti. ñāṇampi ñāṇapatho,  ñāṇassa ārammaṇampi ñāṇapatho, ñāṇasahabhunopi dhammā ñāṇapatho.  yathā ariyamaggo ariyapatho, devamaggo devapatho, brahmamaggo brahmapatho;  evameva ñāṇampi ñāṇapatho, ñāṇassa ārammaṇampi ^a^T0.0324^ea^ ñāṇapatho,  ñāṇasahabhunopi dhammā ñāṇapatho.

[03] ^b^sikkhe^eb^ti ^a^V0.0197^ea^ ^a^P2.0270^ea^ tisso sikkhā --  adhisīlasikkhā, adhicittasikkhā, adhipaññāsikkhā. katamā  adhisīlasikkhā? idha bhikkhu sīlavā hoti,  pātimokkhasaṃvarasaṃvuto viharati ācāragocarasampanno, aṇumattesu  vajjesu bhayadassāvī, samādāya sikkhati sikkhāpadesu, khuddako  sīlakkhandho... mahanto sīlakkhandho... sīlaṃ patiṭṭhā ādi caraṇaṃ  saṃyamo saṃvaro mukhaṃ pamukhaṃ kusalānaṃ dhammānaṃ samāpattiyā -- ayaṃ  adhisīlasikkhā. katamā adhicittasikkhā? idha bhikkhu  vivicceva kāmehi...pe0... catutthaṃ jhānaṃ upasampajja viharati -- ayaṃ  adhicittasikkhā. katamā adhipaññāsikkhā? idha bhikkhu paññavā  hoti, udayatthagāminiyā paññāya samannāgato ariyāya nibbedhikāya  sammādukkhakkhayagāminiyā. so ``idaṃ dukkha''nti yathābhūtaṃ  pajānāti...pe0... ``ayaṃ dukkhanirodhagāminī paṭipadā''ti yathābhūtaṃ  pajānāti, ``ime āsavā''ti yathābhūtaṃ pajānāti...pe0... ``ayaṃ  āsavanirodhagāminī paṭipadā''ti yathābhūtaṃ pajānāti -- ayaṃ  adhipaññāsikkhā.

[03] ^b^kathaṃkathī^eb^ ^a^M0.0209^ea^ ^b^ñāṇapathāya sikkhe^eb^ti.  kathaṃkathī puggalo sakaṅkho savilekho sadveḷhako savicikiccho,  ñāṇādhigamāya ñāṇaphusanāya ñāṇasacchikiriyāya adhisīlampi  sikkheyya, adhicittampi sikkheyya, adhipaññampi sikkheyya; imā  tisso sikkhāyo āvajjanto sikkheyya, jānanto sikkheyya,  passanto sikkheyya, paccavekkhanto sikkheyya, cittaṃ adhiṭṭhahanto ^a^T0.0325^ea^  sikkheyya, saddhāya adhimuccanto sikkheyya, vīriyaṃ paggaṇhanto  sikkheyya, satiṃ upaṭṭhahanto sikkheyya, cittaṃ samādahanto sikkheyya,  paññāya pajānanto sikkheyya, abhiññeyyaṃ abhijānanto sikkheyya,  pariññeyyaṃ parijānanto sikkheyya, pahātabbaṃ pajahanto sikkheyya,  bhāvetabbaṃ bhāvento sikkheyya, sacchikātabbaṃ sacchikaronto sikkheyya  ^a^P2.0271^ea^ ācareyya samācareyya samādāya vatteyyāti --  kathaṃkathī ñāṇapathāya sikkhe.

[03] ^b^ñatvā pavuttā samaṇena dhammā^eb^ti. ^b^ñatvā^eb^ti ñatvā  jānitvā tulayitvā tīrayitvā vibhāvayitvā vibhūtaṃ katvā vuttā  pavuttā ācikkhitā desitā paññapitā paṭṭhapitā vivaṭā vibhattā  uttānīkatā {uttāniṃ katā (ka0)} pakāsitā. ``sabbe saṅkhārā aniccā''ti ñatvā  jānitvā tulayitvā tīrayitvā vibhāvayitvā vibhūtaṃ katvā vuttā  pavuttā ācikkhitā desitā paññapitā paṭṭhapitā vivaṭā vibhattā  uttānīkatā pakāsitā, ``sabbe saṅkhārā dukkhā''ti... ``sabbe  dhammā anattā''ti... ``avijjāpaccayā saṅkhārā''ti...pe0...  ``jātipaccayā jarāmaraṇa''nti... ``avijjānirodhā  saṅkhāranirodho''ti...pe0... ``jātinirodhā  jarāmaraṇanirodho''ti... ``idaṃ dukkha''nti...pe0... ``ayaṃ  dukkhanirodhagāminī paṭipadā''ti... ``ime āsavā''ti...pe0...  ``ayaṃ ^a^V0.0198^ea^ āsavanirodhagāminī paṭipadā''ti... ``ime dhammā  abhiññeyyā''ti... ``ime dhammā pariññeyyā''ti... ``ime dhammā  pahātabbā''ti... ``ime dhammā bhāvetabbā''ti... ``ime ^a^T0.0326^ea^ dhammā  sacchikātabbā''ti... channaṃ phassāyatanānaṃ samudayañca atthaṅgamañca  assādañca ādīnavañca nissaraṇañca... pañcannaṃ upādānakkhandhānaṃ...  catunnaṃ mahābhūtānaṃ... ``yaṃ kiñci samudayadhammaṃ sabbaṃ taṃ  nirodhadhamma''nti ñatvā jānitvā tulayitvā tīrayitvā  vibhāvayitvā vibhūtaṃ katvā vuttā pavuttā ācikkhitā desitā  paññapitā paṭṭhapitā vivaṭā vibhattā uttānīkatā pakāsitā.

[03] vuttañhetaṃ ^a^M0.0210^ea^ bhagavatā -- ``abhiññāyāhaṃ,  bhikkhave, dhammaṃ desemi, no anabhiññāya. sanidānāhaṃ, bhikkhave,  dhammaṃ desemi, no anidānaṃ. sappāṭihāriyāhaṃ, bhikkhave, dhammaṃ  desemi, no appāṭihāriyaṃ. tassa mayhaṃ, bhikkhave, abhiññāya dhammaṃ  desayato, no anabhiññāya, sanidānaṃ dhammaṃ desayato, no anidānaṃ,  sappāṭihāriyaṃ dhammaṃ ^a^P2.0272^ea^ desayato, no  appāṭihāriyaṃ, karaṇīyo ovādo, karaṇīyā anusāsanī. alañca  pana, bhikkhave, vo tuṭṭhiyā alaṃ pāmojjāya alaṃ somanassāya  sammāsambuddho bhagavā, svākkhāto dhammo, suppaṭipanno saṅghoti.  imasmiñca pana veyyākaraṇasmiṃ bhaññamāne dasasahassī lokadhātu  akampitthā''ti -- ñatvā pavuttā samaṇena dhammā.

[03] tenāha bhagavā --

[21] ``kodho mosavajjañca kathaṃkathā ca, etepi dhammā  dvayameva sante.

[22] kathaṃkathī ñāṇapathāya sikkhe, ñatvā pavuttā samaṇena  dhammā''ti..

[03] 104^b^.^eb^

[21] ^b^sātaṃ^eb^ ^a^T0.0327^ea^ ^b^asātañca kutonidānā, kismiṃ asante na  bhavanti hete.^eb^

[22] ^b^vibhavaṃ bhavañcāpi yametamatthaṃ, etaṃ me pabrūhi  yatonidānaṃ..^eb^

[03] ^b^sātaṃ asātañca kutonidānā^eb^ti. sātā asātā  kutonidānā kutojātā kutosañjātā kutonibbattā kutoabhinibbattā  kutopātubhūtā, kiṃnidānā kiṃsamudayā kiṃjātikā kiṃpabhavāti  sātāsātānaṃ mūlaṃ pucchati...pe0... samudayaṃ pucchati papucchati yācati  ajjhesati pasādetīti -- sātaṃ asātañca kutonidānā.

[03] ^b^kismiṃ asante na bhavanti hete^eb^ti. kismiṃ asante  asaṃvijjamāne natthi anupalabbhamāne ^a^V0.0199^ea^ sātāsātā na bhavanti  nappabhavanti na jāyanti na sañjāyanti na nibbattanti na  abhinibbattantīti -- kismiṃ asante na bhavanti hete.

[03] ^b^vibhavaṃ bhavañcāpi yametamattha^eb^nti. katamo sātāsātānaṃ  bhavo? yo sātāsātānaṃ bhavo pabhavo jāti sañjāti nibbatti  abhinibbatti pātubhāvo -- ayaṃ sātāsātānaṃ bhavo. katamo  ^a^P2.0273^ea^ sātāsātānaṃ vibhavo? yo sātāsātānaṃ khayo  vayo bhedo paribhedo aniccatā ^a^M0.0211^ea^ antaradhānaṃ -- ayaṃ  sātāsātānaṃ vibhavo. ^b^yametamattha^eb^nti yaṃ paramatthanti -- vibhavaṃ  bhavañcāpi yametamatthaṃ.

[03] ^b^etaṃ me pabrūhi yatonidāna^eb^nti. ^b^eta^eb^nti yaṃ  pucchāmi yaṃ ^a^T0.0328^ea^ yācāmi yaṃ ajjhesāmi yaṃ pasādemi. ^b^pabrūhī^eb^ti  brūhi vadehi ācikkha desehi paññapehi paṭṭhapehi vivara vibhaja  uttānīkarohi pakāsehīti -- etaṃ me pabrūhi. ^b^yatonidāna^eb^nti  yaṃnidānaṃ yaṃsamudayaṃ yaṃjātikaṃ yaṃpabhavanti -- etaṃ me pabrūhi  yatonidānaṃ.

[03] tenāha so nimmito --

[21] ``sātaṃ asātañca kutonidānā, kismiṃ asante na  bhavanti hete.

[22] vibhavaṃ bhavañcāpi yametamatthaṃ, etaṃ me pabrūhi  yatonidāna''nti..

[03] 105^b^.^eb^

[21] ^b^phassanidānaṃ sātaṃ asātaṃ, phasse asante na  bhavanti hete.^eb^

[22] ^b^vibhavaṃ bhavañcāpi yametamatthaṃ, etaṃ te pabrūmi  itonidānaṃ..^eb^

[03] ^b^phassanidānaṃ sātaṃ asāta^eb^nti. sukhavedanīyaṃ phassaṃ  paṭicca uppajjati sukhā vedanā. yā tasseva sukhavedanīyassa  phassassa nirodhā, yaṃ tajjaṃ vedayitaṃ sukhavedanīyaṃ phassaṃ paṭicca  uppannā sukhā vedanā sā nirujjhati, sā vūpasammati.  dukkhavedanīyaṃ phassaṃ paṭicca uppajjati dukkhā vedanā. yā tasseva  dukkhavedanīyassa phassassa nirodhā, yaṃ tajjaṃ vedayitaṃ dukkhavedanīyaṃ  ^a^P2.0274^ea^ phassaṃ paṭicca uppannā dukkhā vedanā sā  nirujjhati, sā vūpasammati. adukkhamasukhavedanīyaṃ phassaṃ paṭicca  uppajjati adukkhamasukhā vedanā. yā tasseva  adukkhamasukhavedanīyassa ^a^T0.0329^ea^ phassassa nirodhā, yaṃ tajjaṃ vedayitaṃ  adukkhamasukhavedanīyaṃ phassaṃ paṭicca uppannā adukkhamasukhā vedanā sā  nirujjhati, vūpasammati. ^b^phassanidānaṃ sātaṃ asāta^eb^nti  ^a^V0.0200^ea^. sātāsātā phassanidānā phassasamudayā phassajātikā phassappabhavāti  -- phassanidānaṃ sātaṃ asātaṃ.

[03] ^b^phasse asante na bhavanti hete^eb^ti. phasse asante  asaṃvijjamāne natthi anupalabbhamāne sātāsātā na bhavanti  nappabhavanti na jāyanti na sañjāyanti na nibbattanti  nābhinibbattanti na pātubhavantīti -- phasse asante na bhavanti hete.

[03] ^b^vibhavaṃ^eb^ ^a^M0.0212^ea^ ^b^bhavañcāpi yametamattha^eb^nti.  bhavadiṭṭhipi phassanidānā, vibhavadiṭṭhipi phassanidānā.  ^b^yametamattha^eb^nti yaṃ paramatthanti -- vibhavaṃ bhavañcāpi yametamatthaṃ.

[03] ^b^etaṃ te pabrūmi itonidāna^eb^nti. ^b^eta^eb^nti yaṃ  pucchasi yaṃ yācasi yaṃ ajjhesasi yaṃ pasādesi. ^b^pabrūmī^eb^ti  brūmi ācikkhāmi desemi paññapemi paṭṭhapemi vivarāmi vibhajāmi  uttānīkaromi pakāsemīti -- etaṃ te pabrūmi. ^b^itonidāna^eb^nti  ito phassanidānaṃ phassasamudayaṃ phassajātikaṃ phassappabhavanti -- etaṃ  te pabrūmi itonidānaṃ.

[03] tenāha bhagavā --

[21] ``phassanidānaṃ sātaṃ asātaṃ, phasse asante na bhavanti  hete.

[22] vibhavaṃ ^a^T0.0330^ea^ bhavañcāpi yametamatthaṃ, etaṃ te pabrūmi  itonidāna''nti..

[03] 106^b^.^eb^

[21] ^b^phasso^eb^ ^a^P2.0275^ea^ ^b^nu lokasmiṃ  kutonidāno, pariggahā cāpi^eb^ {vāpi (sī0 syā0)} ^b^kutopahūtā.^eb^

[22] ^b^kismiṃ asante na mamattamatthi, kismiṃ vibhūte na  phusanti phassā..^eb^

[03] ^b^phasso nu lokasmiṃ kutonidāno^eb^ti. phasso  kutonidāno kutojāto kutosañjāto kutonibbatto kutoabhinibbatto  kutopātubhūto, kiṃnidāno kiṃsamudayo kiṃjātiko kiṃpabhavoti  phassassa mūlaṃ pucchati hetuṃ pucchati...pe0... samudayaṃ pucchati  papucchati yācati ajjhesati pasādetīti -- phasso nu lokasmiṃ  kutonidāno.

[03] ^b^pariggahā cāpi kutopahūtā^eb^ti pariggahā kutopahūtā  kutojātā kutosañjātā kutonibbattā kutoabhinibbattā kutopātubhūtā,  kiṃnidānā kiṃsamudayā kiṃjātikā kiṃpabhavāti ^a^V0.0201^ea^ pariggahānaṃ mūlaṃ  pucchati hetuṃ pucchati...pe0... samudayaṃ pucchati papucchati yācati  ajjhesati pasādetīti -- pariggahā cāpi kutopahūtā.

[03] ^b^kismiṃ^eb^ ^a^M0.0213^ea^ ^b^asante na mamattamatthī^eb^ti.  kismiṃ asante asaṃvijjamāne natthi anupalabbhamāne mamattā natthi  na santi na saṃvijjanti nupalabbhanti, pahīnā samucchinnā vūpasantā  paṭipassaddhā abhabbuppattikā ñāṇagginā daḍḍhāti -- kismiṃ asante  na mamattamatthi.

[03] ^b^kismiṃ^eb^ ^a^T0.0331^ea^ ^b^vibhūte na phusanti phassā^eb^ti. kismiṃ vibhūte  vibhavite atikkante samatikkante vītivatte phassā na phusantīti --  kismiṃ vibhūte na phusanti phassā.

[03] tenāha so nimmito --

[21] ``phasso nu lokasmiṃ kutonidāno, pariggahā cāpi  kutopahūtā.

[22] kismiṃ asante na mamattamatthi, kismiṃ vibhūte na  phusanti phassā''ti..

[03] 107^b^.^eb^

[21] ^b^nāmañca rūpañca paṭicca phasso, icchānidānāni  pariggahāni.^eb^

[22] ^b^icchāyasantyā na mamattamatthi, rūpe vibhūte na  phusanti phassā..^eb^

[03] ^b^nāmañca^eb^ ^a^P2.0276^ea^ ^b^rūpañca paṭicca  phasso^eb^ti. cakkhuñca paṭicca rūpe ca uppajjati cakkhuviññāṇaṃ,  tiṇṇaṃ saṅgati phasso. cakkhu ca {cakkhuñca (bahūsu)} rūpā ca rūpasmiṃ cakkhusamphassaṃ  ṭhapetvā sampayuttakā dhammā nāmasmiṃ. evampi nāmañca rūpañca  paṭicca phasso. sotañca paṭicca sadde ca uppajjati sotaviññāṇaṃ,  tiṇṇaṃ saṅgati phasso. sotañca saddā ca rūpasmiṃ sotasamphassaṃ  ṭhapetvā sampayuttakā dhammā nāmasmiṃ. evampi nāmañca rūpañca  paṭicca phasso. ghānañca paṭicca gandhe ca uppajjati ghānaviññāṇaṃ,  tiṇṇaṃ saṅgati phasso. ghānañca gandhā ca rūpasmiṃ ghānasamphassaṃ  ṭhapetvā sampayuttakā ^a^T0.0332^ea^ dhammā nāmasmiṃ. evampi nāmañca rūpañca  paṭicca phasso. jivhañca paṭicca rase ca uppajjati jivhāviññāṇaṃ,  tiṇṇaṃ saṅgati phasso. jivhā ca rasā ca rūpasmiṃ jivhāsamphassaṃ  ṭhapetvā sampayuttakā dhammā nāmasmiṃ. evampi nāmañca rūpañca  paṭicca phasso. kāyañca paṭicca phoṭṭhabbe ca uppajjati kāyaviññāṇaṃ,  tiṇṇaṃ saṅgati phasso. kāyo ca phoṭṭhabbā ca rūpasmiṃ kāyasamphassaṃ  ṭhapetvā sampayuttakā dhammā nāmasmiṃ. evampi nāmañca rūpañca  paṭicca phasso. manañca paṭicca dhamme ca uppajjati manoviññāṇaṃ,  tiṇṇaṃ saṅgati phasso. vatthu ^a^M0.0214^ea^ rūpaṃ rūpasmiṃ, dhammā  rūpino rūpasmiṃ ^a^V0.0202^ea^ manosamphassaṃ ṭhapetvā sampayuttakā dhammā nāmasmiṃ.  evampi nāmañca rūpañca paṭicca phasso.

[03] ^b^icchānidānāni pariggahānī^eb^ti. icchā vuccati taṇhā.  yo rāgo sārāgo...pe0... abhijjhā lobho akusalamūlaṃ.  ^b^pariggahā^eb^ti dve pariggahā -- taṇhāpariggaho ca diṭṭhipariggaho  ca...pe0... ayaṃ taṇhāpariggaho...pe0... ayaṃ diṭṭhipariggaho.  ^b^icchānidānāni pariggahānī^eb^ti. pariggahā icchānidānā  icchāhetukā icchāpaccayā icchākāraṇā icchāpabhavāti --  icchānidānāni pariggahāni.

[03] ^b^icchāyasantyā na mamattamatthī^eb^ti. icchā vuccati taṇhā.  yo rāgo sārāgo...pe0... abhijjhā lobho akusalamūlaṃ.  ^b^mamattā^eb^ti dve mamattā -- taṇhāmamattañca diṭṭhimamattañca ^a^P2.0277^ea^  ...pe0... idaṃ taṇhāmamattaṃ ^a^T0.0333^ea^ ...pe0... idaṃ diṭṭhimamattaṃ.  ^b^icchāyasantyā na mamattamatthī^eb^ti. icchāya asantyā  asaṃvijjamānāya natthi anupalabbhamānāya mamattā natthi na santi na  saṃvijjanti nupalabbhanti, pahīnā samucchinnā vūpasantā paṭipassaddhā  abhabbuppattikā ñāṇagginā daḍḍhāti -- icchāyasantyā na mamattamatthi.

[03] ^b^rūpe vibhūte na phusanti phassā^eb^ti. ^b^rūpe^eb^ti  cattāro ca mahābhūtā catunnañca mahābhūtānaṃ upādāya rūpaṃ. ^b^rūpe  vibhūte^eb^ti catūhākārehi {catūhi kāraṇehi (syā0)} rūpaṃ vibhūtaṃ  hoti -- ñātavibhūtena {ñāṇavibhūtena (sī0), tadaṭṭhakathāyaṃ pana ñātavītivattenāti  dissati},  tīraṇavibhūtena, pahānavibhūtena, samatikkamavibhūtena. kathaṃ ñātavibhūtena  rūpaṃ vibhūtaṃ hoti? rūpaṃ jānāti -- ``yaṃ kiñci rūpaṃ sabbaṃ rūpaṃ  cattāri ca mahābhūtāni catunnañca mahābhūtānaṃ upādāya rūpa''nti  jānāti passati. evaṃ ñātavibhūtena rūpaṃ vibhūtaṃ hoti.

[03] kathaṃ tīraṇavibhūtena rūpaṃ vibhūtaṃ hoti? evaṃ ñātaṃ katvā rūpaṃ  tīreti, aniccato dukkhato rogato gaṇḍato sallato aghato ābādhato  parato palokato ītito upaddavato bhayato upasaggato calato pabhaṅguto  adhuvato atāṇato aleṇato asaraṇato rittato tucchato suññato  anattato ādīnavato vipariṇāmadhammato asārakato aghamūlato  vadhakato ^a^M0.0215^ea^ vibhavato sāsavato saṅkhatato mārāmisato  jātidhammato jarādhammato byādhidhammato maraṇadhammato,  sokaparidevadukkhadomanassupāyāsadhammato saṃkilesikadhammato  samudayato atthaṅgamato, assādato ^a^T0.0334^ea^ ādīnavato nissaraṇato tīreti.  evaṃ tīraṇavibhūtena rūpaṃ vibhūtaṃ hoti.

[03] kathaṃ ^a^V0.0203^ea^ ^a^P2.0278^ea^ pahānavibhūtena rūpaṃ vibhūtaṃ hoti?  evaṃ tīrayitvā rūpe chandarāgaṃ pajahati vinodeti byantiṃ karoti  anabhāvaṃ gameti. vuttañhetaṃ bhagavatā -- ``yo, bhikkhave, rūpe  chandarāgo taṃ pajahatha. evaṃ taṃ rūpaṃ pahīnaṃ bhavissati ucchinnamūlaṃ  tālāvatthukataṃ anabhāvaṃkataṃ āyatiṃ anuppādadhamma''nti. evaṃ  pahānavibhūtena rūpaṃ vibhūtaṃ hoti.

[03] kathaṃ samatikkamavibhūtena rūpaṃ vibhūtaṃ hoti. catasso  arūpasamāpattiyo paṭiladdhassa rūpā vibhūtā honti vibhāvitā  atikkantā samatikkantā vītivattā. evaṃ samatikkamavibhūtena rūpaṃ  vibhūtaṃ hoti. imehi catūhi kāraṇehi rūpaṃ vibhūtaṃ hoti.

[03] ^b^rūpe vibhūte na phusanti phassā^eb^ti. rūpe vibhūte  vibhāvite atikkante samatikkante vītivatte pañca phassā na phusanti  -- cakkhusamphasso, sotasamphasso, ghānasamphasso, jivhāsamphasso,  kāyasamphassoti -- rūpe vibhūte na phusanti phassā.

[03] tenāha bhagavā --

[21] ``nāmañca rūpañca paṭicca phasso, icchānidānāni  pariggahāni.

[22] icchāyasantyā na mamattamatthi, rūpe vibhūte na phusanti  phassā''ti..

[03] 108^b^.^eb^

[21] ^b^kathaṃ^eb^ ^a^T0.0335^ea^ ^b^sametassa vibhoti rūpaṃ, sukhaṃ dukhañcāpi^eb^  {dukkhaṃ vāpi (syā0)} ^b^kathaṃ vibhoti.^eb^

[22] ^b^etaṃ me pabrūhi yathā vibhoti, taṃ jāniyāmāti^eb^ {jānissāmāti  (sī0 ka0)} ^b^me mano ahu..^eb^

[03] ^b^kathaṃ sametassa vibhoti rūpa^eb^nti. ^b^kathaṃ  sametassā^eb^ti kathaṃ sametassa kathaṃ paṭipannassa kathaṃ iriyantassa kathaṃ  vattentassa kathaṃ pālentassa kathaṃ yapentassa ^a^P2.0279^ea^ kathaṃ  yāpentassa rūpaṃ vibhoti vibhāvīyati atikkamīyati ^a^M0.0216^ea^  samatikkamīyati {vibhāviyyati atikkamiyyati samatikkamiyyati (bahūsu)} vītivattīyatīti  -- kathaṃ sametassa vibhoti rūpaṃ.

[03] ^b^sukhaṃ dukhañcāpi kathaṃ vibhotī^eb^ti sukhañca dukkhañca kathaṃ  vibhoti vibhāvīyati atikkamīyati samatikkamīyati vītivattīyatīti  -- sukhaṃ dukhañcāpi kathaṃ vibhoti.

[03] ^b^etaṃ me pabrūhi yathā vibhotī^eb^ti. ^b^eta^eb^nti yaṃ  pucchāmi yaṃ yācāmi yaṃ ajjhesāmi yaṃ pasādemīti -- etaṃ. ^b^me  pabrūhī^eb^ti me pabrūhi ācikkha desehi paññapehi paṭṭhapehi vivara vibhaja  ^a^V0.0204^ea^ uttānīkarohi pakāsehīti -- etaṃ me pabrūhi. ^b^yathā vibhotī^eb^ti  yathā vibhoti vibhāvīyati atikkamīyati samatikkamīyati  vītivattīyatīti -- etaṃ me pabrūhi yathā vibhoti.

[03] ^b^taṃ jāniyāmāti me mano ahū^eb^ti. ^b^taṃ  jāniyāmā^eb^ti taṃ jāneyyāma ājāneyyāma vijāneyyāma  paṭivijāneyyāma paṭivijjheyyāmāti -- taṃ jāniyāma. ^b^iti me  mano ahū^eb^ti iti me mano ahu, iti me cittaṃ ahu ^a^T0.0336^ea^, iti me  saṅkappo ahu, iti me viññāṇaṃ ahūti -- taṃ jāniyāma iti me  mano ahu.

[03] tenāha so nimmito --

[21] ``kathaṃ sametassa vibhoti rūpaṃ, sukhaṃ dukhañcāpi kathaṃ  vibhoti.

[22] etaṃ me pabrūhi yathā vibhoti, taṃ jāniyāmāti me  mano ahū''ti..

[03] 109^b^.^eb^

[21] ^b^na saññasaññī na visaññasaññī, nopi asaññī na  vibhūtasaññī.^eb^

[22] ^b^evaṃ sametassa vibhoti rūpaṃ, saññānidānā hi  papañcasaṅkhā..^eb^

[03] ^b^na saññasaññī na visaññasaññī^eb^ti. saññasaññino  vuccanti ye pakatisaññāya ṭhitā, napi so pakatisaññāya ṭhito.  visaññasaññino vuccanti ummattakā ye ca khittacittā ^a^P2.0280^ea^  {ukkhittacittā (syā0)}, napi so ummattako, nopi khittacittoti -- na  saññasaññī na visaññasaññī.

[03] ^b^nopi^eb^ ^a^M0.0217^ea^ ^b^asaññī na vibhūtasaññī^eb^ti.  asaññino vuccanti nirodhasamāpannā ye ca asaññasattā, napi so  nirodhasamāpanno, napi asaññasatto. vibhūtasaññino vuccanti ye  catunnaṃ arūpasamāpattīnaṃ lābhino, napi so catunnaṃ arūpasamāpattīnaṃ  lābhīti -- nopi asaññī na vibhūtasaññī.

[03] ^b^evaṃ^eb^ ^a^T0.0337^ea^ ^b^sametassa vibhoti rūpa^eb^nti. idha bhikkhu sukhassa  ca pahānā...pe0... catutthaṃ jhānaṃ upasampajja viharati. so evaṃ  samāhite citte parisuddhe pariyodāte anaṅgaṇe vigatūpakkilese mudubhūte  kammaniye ṭhite āneñjappatte ākāsānañcāyatanasamāpattipaṭilābhatthāya  cittaṃ abhinīharati abhininnāmeti āruppamaggasamaṅgīti. evaṃ  sametassa evaṃ paṭipannassa evaṃ iriyantassa evaṃ vattentassa evaṃ  pālentassa evaṃ yapentassa evaṃ yāpentassa rūpaṃ ^a^V0.0205^ea^ vibhoti vibhāvīyati  atikkamīyati samatikkamīyati vītivattīyatīti -- evaṃ sametassa  vibhoti rūpaṃ.

[03] ^b^saññānidānā hi papañcasaṅkhā^eb^ti. papañcāyeva  papañcasaṅkhā taṇhāpapañcasaṅkhā, diṭṭhipapañcasaṅkhā,  mānapapañcasaṅkhā saññānidānā saññāsamudayā saññājātikā  saññāpabhavāti -- saññānidānā hi papañcasaṅkhā.

[03] tenāha bhagavā --

[21] ``na saññasaññī na visaññasaññī, nopi asaññī na  vibhūtasaññī.

[22] evaṃ sametassa vibhoti rūpaṃ, saññānidānā hi  papañcasaṅkhā''ti..

[03] 110^b^.^eb^

[21] ^b^yaṃ^eb^ ^a^P2.0281^ea^ ^b^taṃ apucchimha  akittayī no, aññaṃ taṃ pucchāma tadiṅgha brūhi.^eb^

[27] ^b^ettāvataggaṃ^eb^ ^a^T0.0338^ea^ ^b^nu vadanti heke, yakkhassa suddhiṃ idha  paṇḍitāse.^eb^

[22] ^b^udāhu aññampi vadanti etto..^eb^

[03] ^b^yaṃ taṃ apucchimha akittayī no^eb^ti. yaṃ taṃ apucchimha  ayācimha ajjhesimha pasādayimha. ^b^akittayī no^eb^ti kittitaṃ  pakittitaṃ ācikkhitaṃ desitaṃ paññapitaṃ paṭṭhapitaṃ vivaṭaṃ vibhattaṃ  uttānīkataṃ pakāsitanti -- yaṃ taṃ apucchimha akittayī no.

[03] ^b^aññaṃ taṃ pucchāma tadiṅgha brūhī^eb^ti. aññaṃ taṃ pucchāma,  aññaṃ taṃ yācāma, aññaṃ taṃ ajjhesāma, aññaṃ taṃ pasādema, uttariṃ taṃ  pucchāma. ^b^tadiṅgha brūhī^eb^ti iṅgha ^a^M0.0218^ea^ brūhi  ācikkha desehi paññapehi paṭṭhapehi vivara vibhaja uttānīkarohi  pakāsehīti -- aññaṃ taṃ pucchāma tadiṅgha brūhi.

[03] ^b^ettāvataggaṃ nu vadanti heke yakkhassa suddhiṃ idha  paṇḍitāse^eb^ti. eke samaṇabrāhmaṇā etā arūpasamāpattiyo aggaṃ  seṭṭhaṃ visiṭṭhaṃ pāmokkhaṃ uttamaṃ pavaraṃ vadanti kathenti bhaṇanti  dīpayanti voharanti. ^b^yakkhassā^eb^ti sattassa narassa mānavassa  posassa puggalassa jīvassa jāgussa jantussa indagussa manujassa.  ^b^suddhi^eb^nti suddhiṃ visuddhiṃ parisuddhiṃ muttiṃ vimuttiṃ parimuttiṃ.  ^b^idha paṇḍitāse^eb^ti idha paṇḍitavādā thiravādā ñāyavādā hetuvādā  lakkhaṇavādā kāraṇavādā ^a^V0.0206^ea^ ṭhānavādā sakāya laddhiyāti -- ettāvataggaṃ  nu ^a^T0.0339^ea^ vadanti heke yakkhassa suddhiṃ idha paṇḍitāse.

[03] ^b^udāhu aññampi vadanti etto^eb^ti. udāhu eke  samaṇabrāhmaṇā etā arūpasamāpattiyo atikkamitvā samatikkamitvā  ^a^P2.0282^ea^ vītivattetvā etto arūpasamāpattito aññaṃ uttariṃ  yakkhassa suddhiṃ visuddhiṃ parisuddhiṃ muttiṃ vimuttiṃ parimuttiṃ vadanti  kathenti bhaṇanti dīpayanti voharantīti -- udāhu aññampi vadanti  etto.

[03] tenāha so nimmito --

[21] ``yaṃ taṃ apucchimha akittayī no, aññaṃ taṃ pucchāma  tadiṅgha brūhi.

[27] ettāvataggaṃ nu vadanti heke, yakkhassa suddhiṃ idha  paṇḍitāse.

[22] udāhu aññampi vadanti etto''ti..

[03] 111^b^.^eb^

[21] ^b^ettāvataggampi vadanti heke, yakkhassa suddhiṃ idha  paṇḍitāse.^eb^

[22] ^b^tesaṃ paneke samayaṃ vadanti, anupādisese  kusalāvadānā..^eb^

[03] ^b^ettāvataggampi vadanti heke, yakkhassa suddhiṃ idha  paṇḍitāse^eb^ti. santeke samaṇabrāhmaṇā sassatavādā, etā  arūpasamāpattiyo aggaṃ seṭṭhaṃ visiṭṭhaṃ pāmokkhaṃ uttamaṃ pavaraṃ vadanti  kathenti bhaṇanti dīpayanti voharanti. ^b^yakkhassā^eb^ti sattassa  narassa mānavassa posassa puggalassa jīvassa jāgussa jantussa  indagussa ^a^T0.0340^ea^ manujassa. ^b^suddhi^eb^nti suddhiṃ visuddhiṃ parisuddhiṃ,  muttiṃ vimuttiṃ parimuttiṃ. ^b^idha paṇḍitāse^eb^ti idha paṇḍitavādā  thiravādā ñāyavādā hetuvādā ^a^M0.0219^ea^ lakkhaṇavādā  kāraṇavādā ṭhānavādā sakāya laddhiyāti -- ettāvataggampi vadanti  heke yakkhassa suddhiṃ idha paṇḍitāse.

[03] ^b^tesaṃ paneke samayaṃ vadanti, anupādisese kusalāvadānā^eb^ti  tesaṃyeva samaṇabrāhmaṇānaṃ eke samaṇabrāhmaṇā ucchedavādā bhavatajjitā  vibhavaṃ abhinandanti, te sattassa samaṃ upasamaṃ vūpasamaṃ nirodhaṃ  paṭipassaddhinti vadanti, yato kiṃ, bho, ayaṃ attā kāyassa bhedā  ucchijjati vinassati na hoti paraṃ maraṇā, ettāvatā  anupādisesoti. ^b^kusalāvadānā^eb^ti kusalavādā ^a^P2.0283^ea^  paṇḍitavādā thiravādā ñāyavādā hetuvādā lakkhaṇavādā  kāraṇavādā ṭhānavādā sakāya laddhiyāti -- tesaṃ paneke samayaṃ  vadanti anupādisese kusalāvadānā.

[03] tenāha ^a^V0.0207^ea^ bhagavā --

[21] ``ettāvataggampi vadanti heke, yakkhassa suddhiṃ idha  paṇḍitāse.

[22] tesaṃ paneke samayaṃ vadanti, anupādisese  kusalāvadānā''ti..

[03] 112^b^.^eb^

[21] ^b^ete ca ñatvā upanissitāti, ñatvā munī nissaye  so vīmaṃsī.^eb^

[22] ^b^ñatvā^eb^ ^a^T0.0341^ea^ ^b^vimutto na vivādameti, bhavābhavāya na  sameti dhīro..^eb^

[03] ^b^ete ca ñatvā upanissitā^eb^ti. ^b^ete^eb^ti diṭṭhigatike.  ^b^upanissitā^eb^ti sassatadiṭṭhinissitāti ñatvā,  ucchedadiṭṭhinissitāti ñatvā, sassatucchedadiṭṭhinissitāti ñatvā  jānitvā tulayitvā tīrayitvā vibhāvayitvā vibhūtaṃ katvāti -- ete  ca ñatvā upanissitāti.

[03] ^b^ñatvā munī nissaye so vīmaṃsī^eb^ti. ^b^munī^eb^ti.  monaṃ vuccati ñāṇaṃ...pe0... saṅgajālamaticca so muni. muni  sassatadiṭṭhinissitāti ñatvā, ucchedadiṭṭhinissitāti ñatvā,  sassatucchedadiṭṭhinissitāti ñatvā jānitvā tulayitvā tīrayitvā  vibhāvayitvā vibhūtaṃ katvā. ^b^so vīmaṃsī^eb^ti paṇḍito paññavā  buddhimā ñāṇī vibhāvī medhāvīti ñatvā muni nissaye so vīmaṃsī.  ^b^ñatvā vimutto na vivādametī^eb^ti ñatvā jānitvā tulayitvā  tīrayitvā vibhāvayitvā vibhūtaṃ katvā ^a^M0.0220^ea^.  ^b^vimutto^eb^ti mutto vimutto parimutto suvimutto  accantānupādāvimokkhena. ``sabbe saṅkhārā aniccā''ti ñatvā  jānitvā tulayitvā tīrayitvā vibhāvayitvā vibhūtaṃ katvā mutto  vimutto parimutto suvimutto accantānupādāvimokkhena. ``sabbe  saṅkhārā dukkhā''ti... ``sabbe dhammā anattā''ti...pe0... ``yaṃ  kiñci samudayadhammaṃ sabbaṃ taṃ nirodhadhamma''nti ^a^P2.0284^ea^  ñatvā jānitvā tulayitvā tīrayitvā vibhāvayitvā vibhūtaṃ katvā  mutto vimutto parimutto ^a^T0.0342^ea^ suvimutto accantānupādāvimokkhenāti --  ñatvā vimutto. ^b^na vivādametī^eb^ti na kalahaṃ karoti, na  bhaṇḍanaṃ karoti, na viggahaṃ karoti, na vivādaṃ karoti, na medhagaṃ  karoti. vuttañhetaṃ bhagavatā -- ``evaṃ vimuttacitto kho,  aggivessana, bhikkhu na kenaci saṃvadati, na kenaci vivadati, yañca  loke vuttaṃ tena ca voharati aparāmasa''nti -- ñatvā vimutto na  vivādameti.

[03] ^b^bhavābhavāya na sameti dhīro^eb^ti. ^b^bhavābhavāyā^eb^ti  bhavāya kammabhavāya punabbhavāya kāmabhavāya ^a^V0.0208^ea^, kammabhavāya kāmabhavāya  punabbhavāya rūpabhavāya, kammabhavāya rūpabhavāya punabbhavāya  arūpabhavāya, kammabhavāya arūpabhavāya punabbhavāya punappunabbhavāya  punappunagatiyā punappunaupapattiyā punappunapaṭisandhiyā  punappunāttabhāvāya punappunābhinibbattiyā na sameti na samāgacchati  na gaṇhāti na parāmasati nābhinivisati. ^b^dhīro^eb^ti dhīro  paṇḍito paññavā buddhimā ñāṇī vibhāvī medhāvīti -- bhavābhavāya na  sameti dhīro.

[03] tenāha bhagavā --

[21] ``ete ca ñatvā upanissitāti, ñatvā munī nissaye  so vīmaṃsī.

[22] ñatvā vimutto na vivādameti, bhavābhavāya na sameti  dhīro''ti..

[06] kalahavivādasuttaniddeso ekādasamo.