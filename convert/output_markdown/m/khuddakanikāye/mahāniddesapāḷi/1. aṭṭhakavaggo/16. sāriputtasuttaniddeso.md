[03] atha ^a^V0.0334^ea^ sāriputtasuttaniddesaṃ vakkhati --

[03] 190^b^.^eb^

[21] ^b^na^eb^ ^a^T0.0544^ea^ ^a^P2.0445^ea^ ^b^me diṭṭho ito pubbe,  [iccāyasmā sāriputto]^eb^

[27] ^b^na suto uda kassaci.^eb^

[22] ^b^evaṃ vagguvado satthā, tusitā gaṇimāgato..^eb^

[03] ^b^na me diṭṭho ito pubbe^eb^ti. ito pubbe me mayā na  diṭṭhapubbo so bhagavā iminā cakkhunā iminā attabhāvena. yadā  bhagavā tāvatiṃsabhavane pāricchattakamūle paṇḍukambalasilāyaṃ vassaṃvuttho  {vassaṃvuṭṭho (syā0)} devagaṇaparivuto majjhe maṇimayena sopāṇena saṅkassanagaraṃ otiṇṇo  imaṃ dassanaṃ pubbe na diṭṭhoti -- na me diṭṭho ito pubbe.

[03] ^b^iccāyasmā sāriputto^eb^ti. ^b^iccā^eb^ti padasandhi  padasaṃsaggo padapāripūrī akkharasamavāyo byañjanasiliṭṭhatā  padānupubbatāpetaṃ -- iccāti. ^b^āyasmā^eb^ti piyavacanaṃ garuvacanaṃ  sagāravasappatissavacanametaṃ -- āyasmāti. ^b^sāriputto^eb^ti  ^a^M0.0353^ea^ tassa therassa nāmaṃ saṅkhā samaññā paññatti vohāro  nāmaṃ nāmakammaṃ nāmadheyyaṃ nirutti byañjanaṃ abhilāpoti --  iccāyasmā sāriputto.

[03] ^b^na suto uda kassacī^eb^ti. ^b^nā^eb^ti paṭikkhepo.  ^b^udā^eb^ti padasandhi ^a^T0.0545^ea^ padasaṃsaggo padapāripūrī akkharasamavāyo  byañjanasiliṭṭhatā padānupubbatāpetaṃ -- udāti. ^b^kassacī^eb^ti  khattiyassa vā brāhmaṇassa vā vessassa vā suddassa vā gahaṭṭhassa vā  pabbajitassa vā devassa vā manussassa vāti -- na suto uda  kassaci.

[03] ^b^evaṃ^eb^ ^a^P2.0446^ea^ ^b^vagguvado satthā^eb^ti. evaṃ  vagguvado madhuravado pemanīyavado hadayaṅgamavado karavīkarutamañjughoso  {karavikarudamañjussaro (syā0)}.  aṭṭhaṅgasamannāgato kho pana tassa bhagavato mukhato ghoso niccharati  ^a^V0.0335^ea^ -- visaṭṭho ca viññeyyo ca mañju ca savanīyo ca bindu ca  avisārī ca gambhīro ca ninnādi ca. yathā parisaṃ kho pana so  bhagavā sarena viññāpeti, na assa bahiddhā parisāya ghoso  niccharati, brahmassaro kho pana so bhagavā karavīkabhāṇīti -- evaṃ  vagguvado.

[03] ^b^satthā^eb^ti satthā bhagavā satthavāho. yathā satthavāho satte  kantāraṃ tāreti, corakantāraṃ tāreti, vāḷakantāraṃ tāreti,  dubbhikkhakantāraṃ tāreti, nirudakakantāraṃ tāreti uttāreti nittāreti  patāreti khemantabhūmiṃ sampāpeti; evameva bhagavā satthavāho satte  kantāraṃ tāreti, jātikantāraṃ tāreti, jarākantāraṃ tāreti,  byādhikantāraṃ...pe0... maraṇakantāraṃ...  sokaparidevadukkhadomanassupāyāsakantāraṃ tāreti rāgakantāraṃ tāreti  dosakantāraṃ... mohakantāraṃ... mānakantāraṃ... diṭṭhikantāraṃ...  kilesakantāraṃ... duccaritakantāraṃ tāreti, rāgagahanaṃ tāreti,  dosagahanaṃ... mohagahanaṃ... mānagahanaṃ... diṭṭhigahanaṃ... kilesagahanaṃ...  duccaritagahanaṃ tāreti uttāreti nittāreti patāreti khemantaṃ amataṃ  nibbānaṃ sampāpetīti ^a^T0.0546^ea^. evampi bhagavā satthavāho.

[03] atha vā bhagavā netā vinetā anunetā paññapetā nijjhāpetā  pekkhetā pasādetāti. evampi bhagavā satthavāho.

[03] atha ^a^M0.0354^ea^ vā bhagavā anuppannassa maggassa  uppādetā, asañjātassa maggassa sañjanetā, anakkhātassa maggassa  akkhātā, maggaññū maggavidū maggakovido maggānugā ca pana etarahi  sāvakā viharanti pacchā samannāgatāti. evampi bhagavā satthavāhoti  -- evaṃ vagguvado satthā.

[03] ^b^tusitā gaṇimāgato^eb^ti. bhagavā tusitakāyā cavitvā  sato sampajāno mātukucchiṃ okkantoti. evampi tusitā  gaṇimāgato.

[03] atha vā ^a^P2.0447^ea^ devā vuccanti tusitā. te tuṭṭhā  santuṭṭhā attamanā pamuditā pītisomanassajātā devalokato gaṇiṃ  āgatoti. evampi tusitā gaṇimāgato. atha vā arahanto  vuccanti tusitā. te tuṭṭhā santuṭṭhā attamanā paripuṇṇasaṅkappā  arahantānaṃ gaṇiṃ āgatoti. evampi tusitā gaṇimāgato.  ^b^gaṇī^eb^ti gaṇī bhagavā. gaṇācariyoti gaṇī, gaṇassa ^a^V0.0336^ea^  satthāti gaṇī, gaṇaṃ pariharatīti gaṇī, gaṇaṃ ovadatīti gaṇī,  gaṇamanusāsatīti gaṇī, visārado gaṇaṃ upasaṅkamatīti gaṇī,  gaṇassa {gaṇossa (sī0)}  sussūsati sotaṃ odahati aññā cittaṃ upaṭṭhapetīti gaṇī, gaṇaṃ  akusalā vuṭṭhāpetvā kusale patiṭṭhāpetīti gaṇī, bhikkhugaṇassa gaṇī,  bhikkhunigaṇassa gaṇī, upāsakagaṇassa gaṇī, upāsikāgaṇassa gaṇī ^a^T0.0547^ea^,  rājagaṇassa gaṇī, khattiyagaṇassa... brāhmaṇagaṇassa... vessagaṇassa...  suddagaṇassa... devagaṇassa... brahmagaṇassa gaṇī, saṅghī gaṇī  gaṇācariyo. ^b^āgato^eb^ti upagato samupagato samupapanno {sampatto (syā0  ka0)}  saṅkassanagaranti -- tusitā gaṇimāgato.

[03] tenāha thero sāriputto --

[21] ``na me diṭṭho ito pubbe, [iccāyasmā sāriputto]

[27] na suto uda kassaci.

[22] evaṃ vagguvado satthā, tusitā gaṇimāgato''ti..

[03] 191^b^.^eb^

[21] ^b^sadevakassa lokassa, yathā dissati cakkhumā.^eb^

[22] ^b^sabbaṃ tamaṃ vinodetvā, ekova ratimajjhagā..^eb^

[03] ^b^sadevakassa^eb^ ^a^M0.0355^ea^ ^b^lokassā^eb^ti sadevakassa  lokassa samārakassa sabrahmakassa sassamaṇabrāhmaṇiyā pajāya  sadevamanussāyāti -- sadevakassa lokassa.

[03] ^b^yathā dissati cakkhumā^eb^ti yathā bhagavantaṃ tāvatiṃsabhavane  pāricchattakamūle paṇḍukambalasilāyaṃ nisinnaṃ dhammaṃ desentaṃ devatā  passanti tathā manussā passanti ^a^P2.0448^ea^. yathā  manussā passanti tathā devatā passanti. yathā devānaṃ dissati  tathā manussānaṃ dissati. yathā manussānaṃ dissati tathā devānaṃ  dissatīti. evampi ^a^T0.0548^ea^ yathā dissati cakkhumā. yathā vā paneke  bhonto samaṇabrāhmaṇā adantā dantavaṇṇena dissanti, asantā  santavaṇṇena dissanti, anupasantā upasantavaṇṇena dissanti,  anibbutā nibbutavaṇṇena dissanti.

[21] ``patirūpako mattikākuṇḍalova, lohaḍḍhamāsova  {lohamāsova (syā0)} suvaṇṇachanno.

[22] caranti loke parivārachannā, anto asuddhā bahi  sobhamānā''ti {ayaṃ gāthā saṃ0 ni0  1.122 dissati}..

[03] na bhagavā evaṃ dissati. bhagavā bhūtena tacchena tathena  yāthāvena aviparītena sabhāvena danto ^a^V0.0337^ea^ dantavaṇṇena dissati, santo  santavaṇṇena dissati, upasanto upasantavaṇṇena dissati, nibbuto  nibbutavaṇṇena dissati, akappitairiyāpathā ca buddhā bhagavanto  paṇidhisampannāti. evampi yathā dissati cakkhumā.

[03] atha vā bhagavā visuddhasaddo gatakittisaddasiloko {bhaṭakittisaddasiloko  (syā0)} nāgabhavane  ca supaṇṇabhavane ca yakkhabhavane ca asurabhavane ca gandhabbabhavane ca  mahārājabhavane ca indabhavane ca brahmabhavane ca devabhavane ca ediso ca  tādiso ca tato ca bhiyyoti. evampi yathā dissati cakkhumā.

[03] atha vā bhagavā dasahi balehi samannāgato, catūhi vesārajjehi,  catūhi paṭisambhidāhi, chahi abhiññāhi, chahi buddhadhammehi, tejena ca  balena ca guṇena ca vīriyena ca paññāya ca dissati ñāyati  paññāyati.

[21] ``dūre ^a^T0.0549^ea^ ^a^M0.0356^ea^ santo pakāsenti, himavantova  pabbato.

[22] asantettha na dissanti, rattiṃ khittā {rattikhittā (sī0) dha0 pa0  304} yathā sarā''ti..

[03] evampi yathā dissati cakkhumā.

[03] ^b^cakkhumā^eb^ti bhagavā pañcahi cakkhūhi cakkhumā --  maṃsacakkhunāpi cakkhumā, dibbacakkhunāpi cakkhumā, paññācakkhunāpi  cakkhumā, buddhacakkhunāpi cakkhumā, samantacakkhunāpi cakkhumā.

[03] kathaṃ ^a^P2.0449^ea^ bhagavā maṃsacakkhunāpi cakkhumā?  maṃsacakkhumhi bhagavato pañca vaṇṇā saṃvijjanti -- nīlo ca vaṇṇo,  pītako ca vaṇṇo, lohitako ca vaṇṇo, kaṇho ca vaṇṇo, odāto  ca vaṇṇo. akkhilomāni ca bhagavato. yattha ca akkhilomāni  patiṭṭhitāni taṃ nīlaṃ hoti sunīlaṃ pāsādikaṃ dassaneyyaṃ  umāpupphasamānaṃ. tassa parato pītakaṃ hoti supītakaṃ suvaṇṇavaṇṇaṃ  pāsādikaṃ dassaneyyaṃ kaṇikārapupphasamānaṃ. ubhato akkhikūṭāni  bhagavato lohitakāni honti sulohitakāni pāsādikāni  dassaneyyāni indagopakasamānāni. majjhe kaṇhaṃ hoti sukaṇhaṃ  alūkhaṃ suddhaṃ pāsādikaṃ dassaneyyaṃ addāriṭṭhakasamānaṃ. tassa parato  odātaṃ hoti suodātaṃ setaṃ paṇḍaraṃ pāsādikaṃ dassaneyyaṃ  osadhitārakasamānaṃ ^a^V0.0338^ea^. tena bhagavā pākatikena maṃsacakkhunā  attabhāvapariyāpannena purimasucaritakammābhinibbattena samantā yojanaṃ  passati divā ceva rattiñca. yadāpi caturaṅgasamannāgato andhakāro  hoti sūriyo ca atthaṅgato hoti ^a^T0.0550^ea^; kāḷapakkho ca uposatho hoti,  tibbo ca vanasaṇḍo hoti, mahā ca kāḷamegho abbhuṭṭhito hoti.  evarūpepi caturaṅgasamannāgate andhakāre samantā yojanaṃ passati.  natthi so kuṭṭo vā kavāṭaṃ vā pākāro vā pabbato vā gaccho vā  latā vā āvaraṇaṃ rūpānaṃ dassanāya. ekañce tilaphalaṃ nimittaṃ  katvā tilavāhe pakkhipeyya, taññeva tilaphalaṃ uddhareyya. evaṃ  parisuddhaṃ bhagavato pākatikamaṃsacakkhu. evaṃ bhagavā maṃsacakkhunāpi  cakkhumā.

[03] kathaṃ bhagavā dibbena cakkhunāpi cakkhumā? bhagavā dibbena  cakkhunā visuddhena atikkantamānusakena satte passati cavamāne  upapajjamāne hīne ^a^M0.0357^ea^ paṇīte suvaṇṇe dubbaṇṇe sugate  duggate; yathākammūpage satte pajānāti ^a^P2.0450^ea^ -- ``ime  vata bhonto sattā kāyaduccaritena samannāgatā vacīduccaritena  samannāgatā manoduccaritena samannāgatā ariyānaṃ upavādakā  micchādiṭṭhikā micchādiṭṭhikammasamādānā, te kāyassa bhedā paraṃ  maraṇā apāyaṃ duggatiṃ vinipātaṃ nirayaṃ upapannā; ime vā pana bhonto  sattā kāyasucaritena samannāgatā vacīsucaritena samannāgatā  manosucaritena samannāgatā ariyānaṃ anupavādakā sammādiṭṭhikā  sammādiṭṭhikammasamādānā, te kāyassa bhedā paraṃ maraṇā sugatiṃ saggaṃ  lokaṃ upapannā''ti. iti dibbena cakkhunā visuddhena  atikkantamānusakena satte passati cavamāne upapajjamāne hīne paṇīte  suvaṇṇe dubbaṇṇe ^a^T0.0551^ea^ sugate duggate; yathākammūpage satte pajānāti.  ākaṅkhamāno ca bhagavā ekampi lokadhātuṃ passeyya, dvepi  lokadhātuyo passeyya, tissopi lokadhātuyo passeyya, catassopi  lokadhātuyo passeyya, pañcapi lokadhātuyo passeyya, dasapi  lokadhātuyo passeyya, vīsampi {vīsatimpi (sī0)} lokadhātuyo passeyya, tiṃsampi  lokadhātuyo passeyya, cattālīsampi lokadhātuyo passeyya, paññāsampi  lokadhātuyo passeyya, satampi lokadhātuṃ passeyya, sahassimpi  cūḷanikaṃ lokadhātuṃ passeyya, dvisahassimpi majjhimikaṃ lokadhātuṃ  passeyya, tisahassimpi lokadhātuṃ passeyya, mahāsahassimpi lokadhātuṃ  passeyya, yāvatakaṃ pana ākaṅkheyya tāvatakaṃ passeyya. evaṃ parisuddhaṃ  bhagavato dibbacakkhu. evaṃ bhagavā dibbena cakkhunāpi cakkhumā.

[03] kathaṃ bhagavā paññācakkhunāpi cakkhumā? bhagavā mahāpañño  puthupañño hāsapañño javanapañño tikkhapañño nibbedhikapañño  paññāpabhedakusalo pabhinnañāṇo adhigatapaṭisambhido catuvesārajjappatto  ^a^V0.0339^ea^ dasabaladhārī purisāsabho purisasīho purisanāgo purisājañño  purisadhorayho ^a^P2.0451^ea^ anantañāṇo anantatejo  anantayaso aḍḍho mahaddhano dhanavā netā vinetā anunetā paññapetā  nijjhāpetā pekkhetā pasādetā. so hi bhagavā anuppannassa maggassa  uppādetā, asañjātassa maggassa sañjanetā, anakkhātassa maggassa  akkhātā, maggaññū ^a^M0.0358^ea^ maggavidū maggakovido maggānugā  ca pana etarahi ^a^T0.0552^ea^ sāvakā viharanti pacchā samannāgatā.

[03] so hi bhagavā jānaṃ jānāti, passaṃ passati, cakkhubhūto  ñāṇabhūto dhammabhūto brahmabhūto vattā pavattā atthassa ninnetā amatassa  dātā dhammassāmī tathāgato. natthi tassa bhagavato aññātaṃ adiṭṭhaṃ  aviditaṃ asacchikataṃ aphassitaṃ paññāya. atītaṃ anāgataṃ paccuppannaṃ  upādāya sabbe dhammā sabbākārena buddhassa bhagavato ñāṇamukhe āpāthaṃ  āgacchanti. yaṃ kiñci neyyaṃ nāma atthi jānitabbaṃ {atthi dhammaṃ jānitabbaṃ  (ka0) mahāni0 156} attattho vā,  parattho vā, ubhayattho vā, diṭṭhadhammiko vā attho, samparāyiko vā  attho, uttāno vā attho, gambhīro vā attho, gūḷho vā attho,  paṭicchanno vā attho, neyyo vā attho, nīto vā attho, anavajjo  vā attho, nikkileso vā attho, vodāno vā attho, paramattho vā  attho, sabbaṃ taṃ antobuddhañāṇe parivattati.

[03] atīte buddhassa bhagavato appaṭihataṃ ñāṇaṃ, anāgate appaṭihataṃ  ñāṇaṃ, paccuppanne appaṭihataṃ ñāṇaṃ. sabbaṃ kāyakammaṃ buddhassa bhagavato  ñāṇānuparivatti. sabbaṃ vacīkammaṃ... sabbaṃ manokammaṃ buddhassa  bhagavato ñāṇānuparivatti. yāvatakaṃ neyyaṃ tāvatakaṃ ñāṇaṃ, yāvatakaṃ  ñāṇaṃ tāvatakaṃ neyyaṃ; neyyapariyantikaṃ ñāṇaṃ, ñāṇapariyantikaṃ neyyaṃ;  neyyaṃ atikkamitvā ñāṇaṃ nappavattati, ñāṇaṃ atikkamitvā neyyapatho  natthi; aññamaññapariyantaṭṭhāyino te dhammā. yathā dvinnaṃ  samuggapaṭalānaṃ sammāphusitānaṃ ^a^T0.0551^ea^ heṭṭhimaṃ samuggapaṭalaṃ uparimaṃ  nātivattati, uparimaṃ samuggapaṭalaṃ heṭṭhimaṃ nātivattati,  aññamaññapariyantaṭṭhāyino; evamevaṃ buddhassa bhagavato neyyañca ñāṇañca  aññamaññapariyantaṭṭhāyino ^a^P2.0452^ea^. yāvatakaṃ neyyaṃ  tāvatakaṃ ñāṇaṃ, yāvatakaṃ ñāṇaṃ tāvatakaṃ neyyaṃ, neyyapariyantikaṃ ñāṇaṃ,  ñāṇapariyantikaṃ neyyaṃ; neyyaṃ atikkamitvā ñāṇaṃ na pavattati, ñāṇaṃ  atikkamitvā neyyapatho natthi; aññamaññapariyantaṭṭhāyino te dhammā.

[03] sabbadhammesu buddhassa bhagavato ñāṇaṃ pavattati. sabbe dhammā  buddhassa bhagavato āvajjanapaṭibaddhā ākaṅkhapaṭibaddhā  manasikārapaṭibaddhā cittuppādapaṭibaddhā. sabbasattesu buddhassa  ^a^V0.0340^ea^ bhagavato ñāṇaṃ pavattati. sabbesaṃ sattānaṃ ^a^M0.0359^ea^ bhagavā āsayaṃ  jānāti, anusayaṃ jānāti, caritaṃ jānāti, adhimuttiṃ jānāti,  apparajakkhe mahārajakkhe tikkhindriye mudindriye svākāre dvākāre  suviññāpaye duviññāpaye bhabbābhabbe satte pajānāti. sadevako  loko samārako sabrahmako sassamaṇabrāhmaṇī pajā sadevamanussā  antobuddhañāṇe parivattati.

[03] yathā ye keci macchakacchapā antamaso timitimiṅgalaṃ upādāya  antomahāsamudde parivattanti; evameva sadevako loko samārako  sabrahmako sassamaṇabrāhmaṇī pajā sadevamanussā antobuddhañāṇe  parivattati. yathā ye keci pakkhī antamaso garuḷaṃ venateyyaṃ  upādāya ākāsassa padese parivattanti; evameva yepi te sāriputtasamā  ^a^T0.0554^ea^ paññāya tepi buddhañāṇassa padese parivattanti; buddhañāṇaṃ devamanussānaṃ  paññaṃ pharitvā abhibhavitvā tiṭṭhati. yepi te khattiyapaṇḍitā  brāhmaṇapaṇḍitā gahapatipaṇḍitā samaṇapaṇḍitā nipuṇā kataparappavādā  vālavedhirūpā vobhindantā maññe caranti paññāgatena diṭṭhigatāni, te  pañhe abhisaṅkharitvā abhisaṅkharitvā tathāgataṃ upasaṅkamitvā  pucchanti gūḷhāni ca paṭicchannāni ca. kathitā visajjitāva te  pañhā bhagavatā honti niddiṭṭhakāraṇā upakkhittakā ca. te bhagavato  sampajjanti. atha kho bhagavāva tattha atirocati ^a^P2.0453^ea^,  yadidaṃ paññāyāti. evaṃ bhagavā paññācakkhunāpi cakkhumā.

[03] kathaṃ bhagavā buddhacakkhunāpi cakkhumā? bhagavā buddhacakkhunā  lokaṃ volokento {olokento (sī0)} addasa satte apparajakkhe mahārajakkhe tikkhindriye  mudindriye svākāre dvākāre suviññāpaye duviññāpaye appekacce  paralokavajjabhayadassāvino viharante appekacce  naparalokavajjabhayadassāvino viharante. seyyathāpi nāma uppaliniyaṃ  vā paduminiyaṃ vā puṇḍarīkiniyaṃ vā appekaccāni uppalāni vā  padumāni vā puṇḍarīkāni vā udake jātāni udake saṃvaḍḍhāni  udakānuggatāni antonimuggaposīni, appekaccāni uppalāni vā  padumāni vā puṇḍarīkāni vā udake jātāni udake saṃvaḍḍhāni  samodakaṃ ṭhitāni, appekaccāni uppalāni vā padumāni vā  puṇḍarīkāni vā udake jātāni udake saṃvaḍḍhāni udakaṃ accuggamma  tiṭṭhanti anupalittāni ^a^M0.0360^ea^ udakena; evamevaṃ bhagavā  buddhacakkhunā lokaṃ volokento ^a^T0.0555^ea^ addasa satte apparajakkhe mahārajakkhe  tikkhindriye mudindriye svākāre dvākāre suviññāpaye duviññāpaye  appekacce paralokavajjabhayadassāvino viharante appekacce  naparalokavajjabhayadassāvino viharante. jānāti bhagavā -- ``ayaṃ  puggalo rāgacarito, ayaṃ dosacarito, ayaṃ mohacarito, ayaṃ  vitakkacarito, ayaṃ saddhācarito, ayaṃ ñāṇacarito''ti.  rāgacaritassa bhagavā ^a^V0.0341^ea^ puggalassa asubhakathaṃ katheti; dosacaritassa  bhagavā puggalassa mettābhāvanaṃ ācikkhati; mohacaritassa bhagavā  puggalassa uddese paripucchāya kālena dhammassavane kālena  dhammasākacchāya garusaṃvāse niveseti; vitakkacaritassa bhagavā  puggalassa ānāpānassatiṃ ācikkhati; saddhācaritassa bhagavā  puggalassa pasādanīyaṃ nimittaṃ ācikkhati buddhasubodhiṃ dhammasudhammataṃ  saṅghasuppaṭipattiṃ sīlāni ca attano; ñāṇacaritassa bhagavā  puggalassa vipassanānimittaṃ ācikkhati aniccākāraṃ dukkhākāraṃ  anattākāraṃ.

[21] ``sele yathā pabbatamuddhaniṭṭhito, yathāpi passe janataṃ  samantato.

[27] tathūpamaṃ dhammamayaṃ sumedha, pāsādamāruyha ^a^P2.0454^ea^  samantacakkhu.

[22] sokāvatiṇṇaṃ janatamapetasoko, avekkhassu  jātijarābhibhūta''nti..

[03] evaṃ bhagavā buddhacakkhunāpi cakkhumā.

[03] kathaṃ ^a^T0.0556^ea^ bhagavā samantacakkhunāpi cakkhumā? samantacakkhu  vuccati sabbaññutañāṇaṃ. bhagavā sabbaññutañāṇena upeto samupeto  upagato samupagato upapanno samupapanno samannāgato.

[21] ``na tassa adiṭṭhamidhatthi kiñci, atho  aviññātamajānitabbaṃ.

[22] sabbaṃ abhiññāsi yadatthi neyyaṃ, tathāgato tena  samantacakkhū''ti..

[03] evaṃ bhagavā samantacakkhunāpi cakkhumāti -- yathā dissati  cakkhumā.

[03] ^b^sabbaṃ^eb^ ^a^M0.0361^ea^ ^b^tamaṃ vinodetvā^eb^ti sabbaṃ  rāgatamaṃ dosatamaṃ mohatamaṃ mānatamaṃ diṭṭhitamaṃ kilesatamaṃ duccaritatamaṃ  andhakaraṇaṃ acakkhukaraṇaṃ aññāṇakaraṇaṃ paññānirodhikaṃ  vighātapakkhikaṃ anibbānasaṃvattanikaṃ nuditvā panuditvā jahitvā  pajahitvā vinodetvā byantiṃ karitvā anabhāvaṃ gametvāti -- sabbaṃ  tamaṃ vinodetvā.

[03] ^b^ekova ratimajjhagā^eb^ti. ^b^eko^eb^ti bhagavā  pabbajjāsaṅkhātena eko, adutiyaṭṭhena eko, taṇhāya pahānaṭṭhena eko,  ekantavītarāgoti eko, ekantavītadosoti eko, ekantavītamohoti  ^a^V0.0342^ea^ eko, ekantanikkilesoti eko, ekāyanamaggaṃ gatoti eko, anuttaraṃ  sammāsambodhiṃ abhisambuddhoti eko.

[03] kathaṃ bhagavā pabbajjāsaṅkhātena eko? bhagavā daharova samāno  susu kāḷakeso bhadrena {bhaddena (syā0)} yobbanena samannāgato paṭhamena vayasā  ^a^T0.0557^ea^ akāmakānaṃ mātāpitūnaṃ assumukhānaṃ rudantānaṃ vilapantānaṃ ñātisaṅghaṃ  pahāya sabbaṃ gharāvāsapalibodhaṃ chinditvā puttadārapalibodhaṃ chinditvā  ñātipalibodhaṃ chinditvā mittāmaccapalibodhaṃ chinditvā  sannidhipalibodhaṃ chinditvā kesamassuṃ ohāretvā kāsāyāni vatthāni  acchādetvā agārasmā anagāriyaṃ pabbajitvā akiñcanabhāvaṃ upagantvā  ^a^P2.0455^ea^ eko carati viharati iriyati vattati pāleti  yapeti yāpeti -- evaṃ bhagavā pabbajjāsaṅkhātena eko.

[03] kathaṃ bhagavā adutiyaṭṭhena eko? so evaṃ pabbajito samāno  eko araññavanapatthāni pantāni senāsanāni paṭisevati appasaddāni  appanigghosāni vijanavātāni manussarāhasseyyakāni  paṭisallānasāruppāni. so eko carati, eko gacchati, eko  tiṭṭhati, eko nisīdati, eko seyyaṃ kappeti, eko gāmaṃ piṇḍāya  pavisati, eko paṭikkamati, eko raho nisīdati, eko caṅkamaṃ  adhiṭṭhāti, eko carati viharati iriyati vattati pāleti yapeti  yāpeti -- evaṃ bhagavā adutiyaṭṭhena eko.

[03] kathaṃ bhagavā taṇhāya pahānaṭṭhena eko? so evaṃ eko  adutiyo appamatto ātāpī pahitatto viharanto najjā nerañjarāya  ^a^M0.0362^ea^ tīre bodhirukkhamūle mahāpadhānaṃ padahanto māraṃ sasenaṃ  kaṇhaṃ namuciṃ pamattabandhuṃ vidhamitvā taṇhājāliniṃ visaritaṃ visattikaṃ  pajahasi vinodesi byantiṃ akāsi anabhāvaṃ gamesi.

[21] ``taṇhādutiyo ^a^T0.0558^ea^ puriso, dīghamaddhānasaṃsaraṃ.

[22] itthabhāvaññathābhāvaṃ {itthaṃ bhāvaññathābhāvaṃ (ka0) itivu0 15, 105}, saṃsāraṃ nātivattati..

[21] ``etamādīnavaṃ ñatvā, taṇhaṃ dukkhassa sambhavaṃ.

[22] vītataṇho anādāno, sato bhikkhu paribbaje''ti..

[03] evaṃ bhagavā taṇhāya pahānaṭṭhena eko.

[03] kathaṃ ^a^V0.0343^ea^ bhagavā ekantavītarāgoti eko? rāgassa pahīnattā  ekantavītarāgoti eko, dosassa pahīnattā ekantavītadosoti eko,  mohassa pahīnattā ekantavītamohoti eko, kilesānaṃ pahīnattā  ekantanikkilesoti eko.

[03] kathaṃ bhagavā ekāyanamaggaṃ gatoti eko? ekāyanamaggo  vuccati cattāro satipaṭṭhānā cattāro sammappadhānā ^a^P2.0456^ea^  cattāro iddhipādā pañcindriyāni pañca balāni satta bojjhaṅgā  ariyo aṭṭhaṅgiko maggo.

[21] ``ekāyanaṃ jātikhayantadassī, maggaṃ pajānāti  hitānukampī.

[22] etena maggena tariṃsu {atariṃsu (syā0)} pubbe, tarissanti ye ca taranti  ogha''nti..

[03] evaṃ bhagavā ekāyanamaggaṃ gatoti eko.

[03] kathaṃ bhagavā eko anuttaraṃ sammāsambodhiṃ abhisambuddhoti eko?  bodhi vuccati catūsu maggesu ñāṇaṃ paññindriyaṃ ^a^T0.0559^ea^ paññābalaṃ  dhammavicayasambojjhaṅgo vīmaṃsā vipassanā sammādiṭṭhi. bhagavā tena  bodhiñāṇena ``sabbe saṅkhārā aniccā''ti bujjhi, ``sabbe  saṅkhārā dukkhā''ti bujjhi, ``sabbe dhammā anattā''ti bujjhi,  ``avijjāpaccayā saṅkhārā''ti bujjhi...pe0... ``jātipaccayā  jarāmaraṇa''nti bujjhi; ``avijjānirodhā saṅkhāranirodho''ti  bujjhi...pe0... ``jātinirodhā jarāmaraṇanirodho''ti bujjhi;  ``idaṃ dukkha''nti bujjhi, ``ayaṃ dukkhasamudayo''ti bujjhi,  ``ayaṃ dukkhanirodho''ti bujjhi, ``ayaṃ dukkhanirodhagāminī  ^a^M0.0363^ea^ paṭipadā''ti bujjhi; ``ime āsavā''ti  bujjhi...pe0... ``ayaṃ āsavanirodhagāminī paṭipadā''ti bujjhi;  ``ime dhammā pariññeyyā''ti bujjhi... pahātabbāti...  bhāvetabbāti... sacchikātabbāti bujjhi, channaṃ phassāyatanānaṃ  samudayañca atthaṅgamañca assādañca ādīnavañca nissaraṇañca bujjhi,  pañcannaṃ upādānakkhandhānaṃ samudayañca atthaṅgamañca assādañca  ādīnavañca nissaraṇañca bujjhi, catunnaṃ mahābhūtānaṃ samudayañca  atthaṅgamañca assādañca ādīnavañca nissaraṇañca bujjhi, ``yaṃ  kiñci samudayadhammaṃ, sabbaṃ taṃ nirodhadhamma''nti bujjhi.

[03] atha vā yaṃ ^a^P2.0457^ea^ kiñci bujjhitabbaṃ  anubujjhitabbaṃ paṭibujjhitabbaṃ sambujjhitabbaṃ adhigantabbaṃ phassitabbaṃ  sacchikātabbaṃ, sabbaṃ taṃ tena bodhiñāṇena bujjhi anubujjhi  paṭibujjhi ^a^V0.0344^ea^ sambujjhi sammābujjhi adhigacchi phassesi ^a^T0.0560^ea^ sacchākāsi.  evaṃ bhagavā eko anuttaraṃ sammāsambodhiṃ abhisambuddhoti eko.

[03] ^b^ratimajjhagā^eb^ti. ^b^rati^eb^nti nekkhammaratiṃ vivekaratiṃ  upasamaratiṃ sambodhiratiṃ ajjhagā samajjhagā adhigacchi phassesi  sacchākāsīti -- ekova ratimajjhagā.

[03] tenāha thero sāriputto --

[21] ``sadevakassa lokassa, yathā dissati cakkhumā.

[22] sabbaṃ tamaṃ vinodetvā, ekova ratimajjhagā''ti..

[03] 192^b^.^eb^

[21] ^b^taṃ buddhaṃ asitaṃ tādiṃ, akuhaṃ gaṇimāgataṃ.^eb^

[22] ^b^bahūnamidha baddhānaṃ, atthi pañhena āgamaṃ..^eb^

[03] ^b^taṃ buddhaṃ asitaṃ tādi^eb^nti. ^b^buddho^eb^ti yo so  bhagavā sayambhū anācariyako pubbe ananussutesu dhammesu sāmaṃ  saccāni abhisambujjhi, tattha ca sabbaññutaṃ pāpuṇi {patto (syā0)}, balesu ca  vasībhāvaṃ pāpuṇi. ^b^buddho^eb^ti kenaṭṭhena buddho? bujjhitā  saccānīti buddho, bodhetā pajāyāti buddho, sabbaññutāya buddho,  sabbadassāvitāya buddho, anaññaneyyatāya buddho, visavitāya buddho,  khīṇāsavasaṅkhātena buddho, nirupakkilesasaṅkhātena buddho,  ekantavītarāgoti buddho, ekantavītadosoti buddho, ekantavītamohoti  buddho, ekantanikkilesoti buddho, ekāyanamaggaṃ gatoti buddho, eko  anuttaraṃ sammāsambodhiṃ abhisambuddhoti buddho, abuddhivihatattā ^a^P2.0458^ea^  buddhipaṭilābhattā buddho. buddhoti netaṃ ^a^T0.0561^ea^ mātarā kataṃ na  pitarā kataṃ, na bhātarā kataṃ, na bhaginiyā kataṃ, na mittāmaccehi  kataṃ, na ñātisālohitehi ^a^M0.0364^ea^ kataṃ, na samaṇabrāhmaṇehi  kataṃ, na devatāhi kataṃ. vimokkhantikametaṃ buddhānaṃ bhagavantānaṃ  bodhiyā mūle saha sabbaññutañāṇassa paṭilābhā sacchikā paññatti,  yadidaṃ buddhoti -- taṃ buddhaṃ. ^b^asita^eb^nti dve nissayā --  taṇhānissayo ca diṭṭhinissayo ca. katamo taṇhānissayo? yāva  taṇhāsaṅkhātena sīmakataṃ odhikataṃ {pariyādikataṃ (syā0)} pariyantakataṃ pariggahitaṃ mamāyitaṃ  -- idaṃ mama, etaṃ mama, ettakaṃ mama, ettāvatā mama, mama rūpā saddā  gandhā rasā phoṭṭhabbā, attharaṇā pāvuraṇā dāsidāsā ajeḷakā  kukkuṭasūkarā hatthigavāssavaḷavā, khettaṃ vatthuṃ hiraññaṃ suvaṇṇaṃ,  gāmanigamarājadhāniyo raṭṭhañca janapado ca koso ca koṭṭhāgārañca,  kevalampi mahāpathaviṃ taṇhāvasena mamāyati, yāvatā aṭṭhasataṃ  taṇhāvicaritaṃ -- ayaṃ taṇhānissayo.

[03] katamo ^a^V0.0345^ea^ diṭṭhinissayo? vīsativatthukā sakkāyadiṭṭhi,  dasavatthukā micchādiṭṭhi, dasavatthukā antaggāhikā diṭṭhi. yā  evarūpā diṭṭhi diṭṭhigataṃ diṭṭhigahanaṃ diṭṭhikantāro diṭṭhivisūkāyikaṃ  diṭṭhivipphanditaṃ diṭṭhisaññojanaṃ gāho paṭiggāho abhiniveso  parāmāso kummaggo micchāpatho micchattaṃ titthāyatanaṃ vipariyāsaggāho  viparītaggāho vipallāsaggāho ^a^T0.0562^ea^ micchāgāho ``ayāthāvakasmiṃ  yāthāvaka''nti gāho yāvatā dvāsaṭṭhi diṭṭhigatāni -- ayaṃ  diṭṭhinissayo.

[03] buddhassa bhagavato taṇhānissayo pahīno, diṭṭhinissayo  paṭinissaṭṭho; taṇhānissayassa pahīnattā diṭṭhinissayassa  paṭinissaṭṭhattā bhagavā cakkhuṃ asito, sotaṃ... ghānaṃ... jivhaṃ...  kāyaṃ... manaṃ asito, rūpe... sadde... gandhe... rase... phoṭṭhabbe...  kulaṃ... gaṇaṃ... āvāsaṃ... lābhaṃ... yasaṃ... pasaṃsaṃ... sukhaṃ...  cīvaraṃ... piṇḍapātaṃ... senāsanaṃ... gilānapaccayabhesajjaparikkhāraṃ...  kāmadhātuṃ... rūpadhātuṃ... arūpadhātuṃ ^a^P2.0459^ea^...  kāmabhavaṃ... rūpabhavaṃ... arūpabhavaṃ... saññābhavaṃ... asaññābhavaṃ...  nevasaññānāsaññābhavaṃ... ekavokārabhavaṃ... catuvokārabhavaṃ...  pañcavokārabhavaṃ... atītaṃ... anāgataṃ... paccuppannaṃ...  diṭṭhasutamutaviññātabbe dhamme asito anissito anallīno anupagato  anajjhosito anadhimutto nikkhanto nissaṭo vippamutto visaññutto  vimariyādikatena cetasā viharatīti -- taṃ buddhaṃ asitaṃ.

[03] ^b^tādi^eb^nti ^a^M0.0365^ea^ bhagavā pañcahākārehi tādī --  iṭṭhāniṭṭhe tādī, cattāvīti tādī, tiṇṇāvīti tādī, muttāvīti  tādī, taṃniddesā tādī.

[03] kathaṃ bhagavā iṭṭhāniṭṭhe tādī? bhagavā lābhepi tādī, alābhepi  tādī, yasepi tādī, ayasepi tādī, pasaṃsāyapi tādī nindāyapi  tādī, sukhepi tādī, dukkhepi tādī; ekacce bāhaṃ gandhena limpeyyuṃ,  ekacce bāhaṃ vāsiyā taccheyyuṃ, amukasmiṃ natthi rāgo ^a^T0.0563^ea^, amukasmiṃ  natthi paṭighaṃ, anunayapaṭighavippahīno ugghātinigghātivītivatto  anurodhavirodhaṃ samatikkanto. evaṃ bhagavā iṭṭhāniṭṭhe tādī.

[03] kathaṃ bhagavā cattāvīti tādī? bhagavatā {bhagavato (syā0)} rāgo catto vanto  mutto pahīno paṭinissaṭṭho, doso...pe0... moho... kodho...  upanāho... makkho... paḷāso... issā... macchariyaṃ... māyā...  sāṭheyyaṃ... thambho... sārambho... māno... atimāno... mado...  pamādo... sabbe kilesā... sabbe duccaritā... sabbe darathā... sabbe  pariḷāhā... sabbe santāpā ^a^V0.0346^ea^... sabbākusalābhisaṅkhārā cattā vantā  muttā pahīnā paṭinissaṭṭhā. evaṃ bhagavā cattāvīti tādī.

[03] kathaṃ bhagavā tiṇṇāvīti tādī? bhagavā kāmoghaṃ tiṇṇo,  bhavoghaṃ tiṇṇo, diṭṭhoghaṃ tiṇṇo, avijjoghaṃ tiṇṇo, sabbaṃ saṃsārapathaṃ  tiṇṇo uttiṇṇo nittiṇṇo atikkanto samatikkanto vītivatto. so  vuṭṭhavāso ciṇṇacaraṇo gataddho gatadiso gatakoṭiyo pālitabrahmacariyo  uttamadiṭṭhippatto bhāvitamaggo pahīnakileso paṭividdhākuppo  sacchikatanirodho. dukkhaṃ tassa pariññātaṃ, samudayo pahīno, maggo  bhāvito, nirodho sacchikato, abhiññeyyaṃ abhiññātaṃ ^a^P2.0460^ea^,  pariññeyyaṃ pariññātaṃ, pahātabbaṃ pahīnaṃ, bhāvetabbaṃ bhāvitaṃ,  sacchikātabbaṃ sacchikataṃ. so ukkhittapaḷigho {ukkhittapaligho (syā0 ka0)  mahāni0 6} saṃkiṇṇaparikkho  abbūḷhesiko niraggaḷo ariyo pannaddhajo pannabhāro visaññutto  pañcaṅgavippahīno ^a^T0.0564^ea^ chaḷaṅgasamannāgato ekārakkho caturāpasseno  panuṇṇapaccekasacco samavayasaṭṭhesano anāvilasaṅkappo  passaddhakāyasaṅkhāro suvimuttacitto suvimuttapañño kevalī vusitavā  uttamapuriso paramapuriso paramapattippatto. so nevācinati,  nāpacinati; apacinitvā ṭhito ^a^M0.0366^ea^ neva pajahati, na  upādiyati; pajahitvā ṭhito neva saṃsibbati, na usineti;  visinetvā ṭhito neva vidhūpeti, na sandhūpeti; vidhūpetvā ṭhito,  asekhena sīlakkhandhena samannāgatattā ṭhito, asekhena samādhikkhandhena  samannāgatattā ṭhito, asekhena paññākkhandhena samannāgatattā ṭhito,  asekhena vimuttikkhandhena samannāgatattā ṭhito, asekhena  vimuttiñāṇadassanakkhandhena samannāgatattā ṭhito, saccaṃ  sampaṭipādiyitvā ṭhito, ejaṃ samatikkamitvā ṭhito, kilesaggiṃ  pariyādiyitvā ṭhito, aparigamanatāya ṭhito, kaṭaṃ samādāya ṭhito,  muttapaṭisevanatāya ṭhito, mettāya pārisuddhiyā ṭhito, karuṇāya  pārisuddhiyā ṭhito, muditāya pārisuddhiyā ṭhito, upekkhāya  pārisuddhiyā ṭhito, accantapārisuddhiyā ṭhito, atammayatāya  pārisuddhiyā ṭhito, vimuttattā ṭhito, santusitattā ṭhito,  khandhapariyante ṭhito, dhātupariyante ṭhito, āyatanapariyante ṭhito,  gatipariyante ṭhito, upapattipariyante ṭhito, paṭisandhipariyante ṭhito,  bhavapariyante ṭhito, saṃsārapariyante ṭhito, vaṭṭapariyante ṭhito,  antime bhave ṭhito, antime samussaye ṭhito, antimadehadharo bhagavā.

[21] ``tassāyaṃ ^a^T0.0565^ea^ pacchimako bhavo, carimoyaṃ samussayo.

[22] jātimaraṇasaṃsāro, natthi tassa punabbhavo''ti..

[03] evaṃ ^a^V0.0347^ea^ bhagavā tiṇṇāvīti tādī.

[03] kathaṃ ^a^P2.0461^ea^ bhagavā muttāvīti tādī? bhagavato  rāgā cittaṃ muttaṃ vimuttaṃ suvimuttaṃ, dosā cittaṃ... mohā cittaṃ...  kodhā... upanāhā... makkhā... paḷāsā... issāya... macchariyā...  māyāya... sāṭheyyā... thambhā... sārambhā... mānā... atimānā...  madā... pamādā... sabbakilesehi... sabbaduccaritehi...  sabbadarathehi... sabbapariḷāhehi... sabbasantāpehi...  sabbākusalābhisaṅkhārehi cittaṃ muttaṃ vimuttaṃ suvimuttaṃ. evaṃ bhagavā  muttāvīti tādī.

[03] kathaṃ bhagavā taṃniddesā tādī? bhagavā sīle sati sīlavāti  taṃniddesā tādī, saddhāya sati saddhoti taṃniddesā tādī, vīriye sati  vīriyavāti taṃniddesā tādī, satiyā sati satimāti taṃniddesā  tādī, samādhismiṃ sati samāhitoti taṃniddesā tādī, paññāya sati  paññavāti taṃniddesā tādī, vijjāya sati tevijjoti taṃniddesā tādī,  abhiññāya ^a^M0.0367^ea^ sati chaḷabhiññoti taṃniddesā tādī,  dasabale sati dasabaloti taṃniddesā tādī. evaṃ bhagavā taṃniddesā  tādīti -- taṃ buddhaṃ asitaṃ tādiṃ.

[03] ^b^akuhaṃ gaṇimāgata^eb^nti. ^b^akuho^eb^ti tīṇi  kuhanavatthūni -- paccayapaṭisevanasaṅkhātaṃ ^a^T0.0566^ea^ kuhanavatthu,  iriyāpathasaṅkhātaṃ kuhanavatthu, sāmantajappanasaṅkhātaṃ kuhanavatthu.

[03] katamaṃ paccayapaṭisevanasaṅkhātaṃ kuhanavatthu? idha gahapatikā  bhikkhuṃ nimantenti  cīvarapiṇḍapātasenāsanagilānapaccayabhesajjaparikkhārehi. so pāpiccho  icchāpakato atthiko {atittiko (sī0), itthiko (syā0), purābhedasuttaniddese  pāṭhanānattaṃ natthi}  cīvarapiṇḍapātasenāsanagilānapaccayabhesajjaparikkhārānaṃ bhiyyokamyataṃ  upādāya cīvaraṃ paccakkhāti, piṇḍapātaṃ paccakkhāti, senāsanaṃ  paccakkhāti, gilānapaccayabhesajjaparikkhāraṃ paccakkhāti. so evamāha  -- ``kiṃ samaṇassa mahagghena cīvarena! etaṃ sāruppaṃ, yaṃ samaṇo  susānā vā saṅkārakūṭā vā pāpaṇikā vā nantakāni uccinitvā  saṅghāṭiṃ karitvā dhāreyya. kiṃ samaṇassa mahagghena piṇḍapātena!  etaṃ sāruppaṃ, yaṃ samaṇo uñchācariyāya piṇḍiyālopena jīvitaṃ  kappeyya ^a^P2.0462^ea^. kiṃ samaṇassa mahagghena senāsanena!  etaṃ sāruppaṃ, yaṃ samaṇo rukkhamūliko vā assa sosāniko vā  abbhokāsiko vā. kiṃ samaṇassa mahagghena  gilānapaccayabhesajjaparikkhārena! etaṃ sāruppaṃ, yaṃ samaṇo pūtimuttena  haritakīkhaṇḍena osadhaṃ kareyyā''ti tadupādāya lūkhaṃ cīvaraṃ dhāreti,  lūkhaṃ piṇḍapātaṃ paribhuñjati, lūkhaṃ senāsanaṃ paṭisevati, lūkhaṃ  gilānapaccayabhesajjaparikkhāraṃ paṭisevati. tamenaṃ ^a^V0.0348^ea^ gahapatikā evaṃ  jānanti -- ``ayaṃ samaṇo appiccho santuṭṭho pavivitto asaṃsaṭṭho  āraddhavīriyo dhutavādo''ti bhiyyo bhiyyo nimantenti  cīvarapiṇḍapātasenāsanagilānapaccayabhesajjaparikkhārehi ^a^T0.0567^ea^. so evamāha  -- ``tiṇṇaṃ sammukhībhāvā saddho kulaputto bahuṃ puññaṃ pasavati,  saddhāya sammukhībhāvā saddho kulaputto bahuṃ puññaṃ pasavati,  deyyadhammassa sammukhībhāvā saddho kulaputto bahuṃ puññaṃ pasavati,  dakkhiṇeyyānaṃ sammukhībhāvā saddho kulaputto bahuṃ puññaṃ pasavati.  tumhākañcevāyaṃ saddhā atthi, deyyadhammo ca saṃvijjati, ahañca  paṭiggāhako. sace ahaṃ na paṭiggahessāmi ^a^M0.0368^ea^, evaṃ  tumhe puññena paribāhirā {paṭibāhirā (ka0)} bhavissatha, na mayhaṃ iminā attho, api ca  tumhākaṃyeva anukampāya paṭiggaṇhāmī''ti. tadupādāya bahumpi cīvaraṃ  paṭiggaṇhāti {paṭigaṇhati (sī0)}, bahumpi piṇḍapātaṃ paṭiggaṇhāti, bahumpi senāsanaṃ  paṭiggaṇhāti, bahumpi gilānapaccayabhesajjaparikkhāraṃ paṭiggaṇhāti.  yā evarūpā bhākuṭikā bhākuṭiyaṃ kuhanā kuhāyanā kuhitattaṃ -- idaṃ  paccayapaṭisevanasaṅkhātaṃ kuhanavatthu.

[03] katamaṃ iriyāpathasaṅkhātaṃ kuhanavatthu? idhekacco pāpiccho  icchāpakato sambhāvanādhippāyo, ``evaṃ maṃ jano sambhāvessatī''ti  gamanaṃ saṇṭhapeti, ṭhānaṃ saṇṭhapeti, nisajjaṃ saṇṭhapeti, sayanaṃ  saṇṭhapeti, paṇidhāya gacchati, paṇidhāya tiṭṭhati, paṇidhāya nisīdati,  paṇidhāya seyyaṃ kappeti, samāhito viya gacchati, samāhito ^a^P2.0463^ea^  viya tiṭṭhati, samāhito viya nisīdati, samāhito viya  seyyaṃ kappeti, āpāthakajjhāyīva hoti. yā evarūpā iriyāpathassa  āṭhapanā ṭhapanā ^a^T0.0568^ea^ saṇṭhapanā bhākuṭikā bhākuṭiyaṃ kuhanā kuhāyanā  kuhitattaṃ -- idaṃ iriyāpathasaṅkhātaṃ kuhanavatthu.

[03] katamaṃ sāmantajappanasaṅkhātaṃ kuhanavatthu? idhekacco pāpiccho  icchāpakato sambhāvanādhippāyo ``evaṃ maṃ jano sambhāvessatī''ti,  ariyadhammasannissitaṃ vācaṃ bhāsati. ``yo evarūpaṃ cīvaraṃ dhāreti  so samaṇo mahesakkho''ti bhaṇati; ``yo evarūpaṃ pattaṃ dhāreti...  lohathālakaṃ dhāreti... dhammakaraṇaṃ {dhammakarakaṃ (sī0 syā0)  abhidhānappadīpikābhinavanissayaṃ oloketabbaṃ} dhāreti... parissāvanaṃ dhāreti...  kuñcikaṃ dhāreti... upāhanaṃ dhāreti... kāyabandhanaṃ dhāreti... āyogaṃ  dhāreti, so samaṇo mahesakkho''ti bhaṇati; ``yassa evarūpo  upajjhāyo so samaṇo mahesakkho''ti bhaṇati; ``yassa evarūpo  ācariyo... evarūpā samānupajjhāyakā... samānācariyakā...  mittā... sandiṭṭhā... sambhattā... sahāyā, so samaṇo mahesakkho''ti  bhaṇati; ``yo evarūpe vihāre vasati, so samaṇo mahesakkho''ti  bhaṇati; ``yo evarūpe aḍḍhayoge vasati... pāsāde vasati...  hammiye vasati... guhāyaṃ vasati... leṇe vasati... kuṭiyā  vasati... kūṭāgāre vasati... aṭṭe vasati ^a^V0.0349^ea^... māḷe vasati... uddaṇḍe  vasati... upaṭṭhānasālāyaṃ vasati... maṇḍape ^a^M0.0369^ea^ vasati...  rukkhamūle vasati, so samaṇo mahesakkho''ti bhaṇati.

[03] atha vā korajikakorajiko, bhākuṭikabhākuṭiko, kuhakakuhako,  lapakalapako, mukhasambhāvito ``ayaṃ samaṇo imāsaṃ evarūpānaṃ  vihārasamāpattīnaṃ lābhī''ti. tādisaṃ gambhīraṃ gūḷhaṃ nipuṇaṃ  paṭicchannaṃ lokuttaraṃ suññatāpaṭisaññuttaṃ kathaṃ ^a^T0.0569^ea^ katheti. yā evarūpā  bhākuṭikā bhākuṭiyaṃ kuhanā kuhāyanā kuhitattaṃ -- idaṃ  sāmantajappanasaṅkhātaṃ kuhanavatthu. buddhassa bhagavato imāni tīṇi  kuhanavatthūni pahīnāni samucchinnāni vūpasantāni paṭipassaddhāni  abhabbuppattikāni ^a^P2.0464^ea^ ñāṇagginā daḍḍhāni. tasmā  buddho akuhoti -- akuhaṃ.

[03] ^b^gaṇimāgata^eb^nti. ^b^gaṇī^eb^ti gaṇī bhagavā.  gaṇācariyoti gaṇī, gaṇassa satthāti gaṇī, gaṇaṃ pariharatīti gaṇī,  gaṇaṃ ovadatīti gaṇī, gaṇaṃ anusāsatīti gaṇī, visārado gaṇaṃ  upasaṅkamatīti gaṇī, gaṇassa sussūsati sotaṃ odahati aññā cittaṃ  upaṭṭhapetīti gaṇī, gaṇaṃ akusalā vuṭṭhāpetvā kusale patiṭṭhāpetīti gaṇī,  bhikkhugaṇassa gaṇī, bhikkhunīgaṇassa gaṇī, upāsakagaṇassa gaṇī,  upāsikāgaṇassa gaṇī, rājagaṇassa gaṇī, khattiyagaṇassa gaṇī,  brāhmaṇagaṇassa gaṇī, vessagaṇassa gaṇī, suddagaṇassa gaṇī, brahmagaṇassa  gaṇī, devagaṇassa gaṇī, saṅghiṃ {saṃghagaṇassa gaṇī (sī0)} gaṇiṃ gaṇācariyaṃ. ^b^āgata^eb^nti  upagataṃ samupagataṃ samupapannaṃ {sampattaṃ (bahūsu)} saṅkassanagaranti -- akuhaṃ gaṇimāgataṃ.

[03] ^b^bahūnamidha baddhāna^eb^nti. bahūnaṃ khattiyānaṃ brāhmaṇānaṃ  vessānaṃ suddānaṃ gahaṭṭhānaṃ pabbajitānaṃ devānaṃ manussānaṃ.  ^b^baddhāna^eb^nti baddhānaṃ baddhacarānaṃ paricārakānaṃ sissānanti --  bahūnamidha baddhānaṃ.

[03] ^b^atthi ^a^T0.0570^ea^ pañhena āgama^eb^nti. pañhena atthiko āgatomhi  {atthikāmha āgatā (sī0 ka0) evamīdisesu dvīsu padesupi bahuvacanena}, pañhaṃ  pucchitukāmo āgatomhi, pañhaṃ sotukāmo āgatomhīti.  evampi atthi pañhena āgamaṃ. atha vā pañhatthikānaṃ pañhaṃ  pucchitukāmānaṃ pañhaṃ sotukāmānaṃ āgamanaṃ abhikkamanaṃ upasaṅkamanaṃ  payirupāsanaṃ {payirupāsanā (syā0 ka0)} siyā atthīti. evampi  atthi pañhena āgamaṃ. atha vā pañhāgamo tuyhaṃ atthi, tvampi pahu ^a^M0.0370^ea^  {imāni tīṇi padāni natthi syā0 potthake}, tvamasi  alamattho mayā pucchitaṃ kathetuṃ visajjetuṃ ``vahassetaṃ bhāra''nti.  evampi atthi pañhena āgamaṃ.

[03] tenāha ^a^V0.0350^ea^ thero sāriputto --

[21] ``taṃ ^a^P2.0465^ea^ buddhaṃ asitaṃ tādiṃ, akuhaṃ  gaṇimāgataṃ.

[22] bahūnamidha baddhānaṃ, atthi pañhena āgama''nti..

[03] 193^b^.^eb^

[21] ^b^bhikkhuno vijigucchato, bhajato rittamāsanaṃ.^eb^

[22] ^b^rukkhamūlaṃ susānaṃ vā, pabbatānaṃ guhāsu vā..^eb^

[03] ^b^bhikkhuno vijigucchato^eb^ti. ^b^bhikkhuno^eb^ti  puthujjanakalyāṇassa vā bhikkhuno sekkhassa vā bhikkhuno.  ^b^vijigucchato^eb^ti jātiyā vijigucchato, jarāya... byādhinā...  maraṇena... sokehi... paridevehi... dukkhehi... domanassehi...  upāyāsehi vijigucchato, nerayikena dukkhena... tiracchānayonikena  dukkhena... pettivisayikena dukkhena... mānusikena {mānusakena (sī0 syā0)  mahāni0 171} dukkhena...  gabbhokkantimūlakena dukkhena... gabbhaṭṭhitimūlakena dukkhena...  gabbhavuṭṭhānamūlakena dukkhena... jātassūpanibandhakena dukkhena...  jātassa parādheyyakena dukkhena... attūpakkamena dukkhena... parūpakkamena  dukkhena... dukkhadukkhena... saṅkhāradukkhena ^a^T0.0571^ea^...  vipariṇāmadukkhena... cakkhurogena dukkhena... sotarogena dukkhena...  ghānarogena dukkhena... jivhārogena dukkhena... kāyarogena dukkhena...  sīsarogena dukkhena... kaṇṇarogena dukkhena... mukharogena dukkhena...  dantarogena dukkhena... kāsena... sāsena... pināsena... ḍāhena...  jarena... kucchirogena... mucchāya... pakkhandikāya... sūlāya...  visūcikāya... kuṭṭhena... gaṇḍena... kilāsena... sosena...  apamārena... dadduyā... kaṇḍuyā... kacchuyā... rakhasāya...  vitacchikāya... lohitena... pittena... madhumehena... aṃsāya...  piḷakāya... bhagandalena... pittasamuṭṭhānena ābādhena... semhasamuṭṭhānena  ābādhena... vātasamuṭṭhānena ābādhena... sannipātikena ābādhena...  utupariṇāmajena ābādhena... visamaparihārajena ābādhena...  opakkamikena ābādhena... kammavipākajena ābādhena... sītena...  uṇhena... jighacchāya... pipāsāya... uccārena ^a^P2.0466^ea^...  passāvena... ḍaṃsamakasavātātapasarīsapasamphassena dukkhena...  mātumaraṇena dukkhena... pitumaraṇena dukkhena... bhātumaraṇena...  bhaginimaraṇena... puttamaraṇena ^a^M0.0371^ea^... dhītumaraṇena...  ñātibyasanena... bhogabyasanena... rogabyasanena... sīlabyasanena...  diṭṭhibyasanena dukkhena vijigucchato aṭṭīyato harāyato jigucchatoti  -- bhikkhuno vijigucchato.

[03] ^b^bhajato rittamāsana^eb^nti. ^b^āsana^eb^ṃ vuccati yattha  nisīdati -- mañco pīṭhaṃ bhisi taṭṭikā cammakhaṇḍo tiṇasanthāro  paṇṇasanthāro palālasanthāro {palāsasanthāro (sī0 syā0)}. taṃ āsanaṃ asappāyarūpadassanena rittaṃ  vivittaṃ pavivittaṃ ^a^T0.0572^ea^, asappāyasaddassavanena rittaṃ vivittaṃ pavivittaṃ,  asappāyehi pañcahi kāmaguṇehi rittaṃ vivittaṃ ^a^V0.0351^ea^ pavivittaṃ. taṃ  pavivittaṃ āsanaṃ bhajato sambhajato sevato nisevato saṃsevato  paṭisevatoti -- bhajato rittamāsanaṃ.

[03] ^b^rukkhamūlaṃ susānaṃ vā^eb^ti. rukkhamūlaṃyeva rukkhamūlaṃ,  susānaṃyeva susānanti -- rukkhamūlaṃ susānaṃ vā. ^b^pabbatānaṃ  guhāsu vā^eb^ti. pabbatāyeva pabbatā, kandarāyeva kandarā,  giriguhāyeva giriguhā. pabbatantarikāyo vuccanti pabbatapabbhārāti  -- pabbatānaṃ guhāsu vā.

[03] tenāha thero sāriputto --

[21] ``bhikkhuno vijigucchato, bhajato rittamāsanaṃ.

[22] rukkhamūlaṃ susānaṃ vā, pabbatānaṃ guhāsu vā''ti..

[03] 194^b^.^eb^

[21] ^b^uccāvacesu sayanesu, kivanto^eb^ {gīvanto  (syā0) moggallānabyākaraṇaṃ oloketabbaṃ} ^b^tattha bheravā.^eb^

[22] ^b^ye hi bhikkhu na vedheyya, nigghose sayanāsane..^eb^

[03] ^b^uccāvacesu^eb^ ^a^P2.0467^ea^ ^b^sayanesū^eb^ti.  ^b^uccāvacesū^eb^ti uccāvacesu hīnappaṇītesu chekapāpakesu. sayanaṃ  vuccati senāsanaṃ vihāro aḍḍhayogo pāsādo hammiyaṃ guhāti --  uccāvacesu sayanesu. ^b^kivanto tattha bheravā^eb^ti.  ^b^kivanto^eb^ti kivanto {kuvanto (sī0), gīvanto (syā0)} kūjanto  nadanto saddaṃ karonto. atha vā  ^b^kivanto^eb^ti kati kittakā kīvatakā kīvabahukā te.  ^b^bheravā^eb^ti sīhā byagghā dīpī acchā taracchā kokā mahiṃsā ^a^T0.0573^ea^  hatthī ahi vicchikā satapadī, corā vā assu mānavā vā katakammā  vā akatakammā vāti -- kivanto tattha bheravā.

[03] ^b^ye hi bhikkhu na vedheyyā^eb^ti. ^b^ye hī^eb^ti ye hi  bherave passitvā vā suṇitvā vā na vedheyya nappavedheyya na  sampavedheyya na taseyya na uttaseyya ^a^M0.0372^ea^ na parittaseyya  na bhāyeyya na santāsaṃ āpajjeyya, abhīrū assa acchambhī anutrāsī  apalāyī, pahīnabhayabheravo vigatalomahaṃso vihareyyāti -- ye hi  bhikkhu na vedheyya.

[03] ^b^nigghose sayanāsane^eb^ti. appasadde appanigghose  vijanavāte manussarāhasseyyake paṭisallānasāruppe senāsaneti --  nigghose sayanāsane.

[03] tenāha ^a^V0.0352^ea^ thero sāriputto --

[21] ``uccāvacesu sayanesu, kivanto tattha bheravā.

[22] ye hi bhikkhu na vedheyya, nigghose sayanāsane''ti..

[03] 195^b^.^eb^

[21] ^b^kati parissayā loke, gacchato agataṃ disaṃ.^eb^

[22] ^b^ye bhikkhu abhisambhave, pantamhi sayanāsane..^eb^

[03] ^b^kati parissayā loke^eb^ti. ^b^katī^eb^ti kati kittakā  kīvatakā kīvabahukā. ^b^parissayā^eb^ti dve parissayā --  pākaṭaparissayā ca paṭicchannaparissayā ca. katame pākaṭaparissayā?  sīhā byagghā dīpī acchā taracchā kokā mahiṃsā hatthī ahi  vicchikā satapadī, corā vā assu mānavā ^a^T0.0574^ea^ vā katakammā vā  akatakammā ^a^P2.0468^ea^ vā, cakkhurogo sotarogo ghānarogo  jivhārogo kāyarogo sīsarogo kaṇṇarogo mukharogo dantarogo  kāso sāso pināso ḍāho jaro kucchirogo mucchā pakkhandikā  sūlā visūcikā kuṭṭhaṃ gaṇḍo kilāso soso apamāro daddu kaṇḍu  kacchu rakhasā vitacchikā lohitaṃ pittaṃ madhumeho aṃsā piḷakā  bhagandalā, pittasamuṭṭhānā ābādhā...pe0... sītaṃ uṇhaṃ jighacchā  pipāsā uccāro passāvo ḍaṃsamakasavātātapasarīsapasamphassā -- ime  vuccanti pākaṭaparissayā.

[03] katame paṭicchannaparissayā? kāyaduccaritaṃ vacīduccaritaṃ  manoduccaritaṃ kāmacchandanīvaraṇaṃ byāpādanīvaraṇaṃ thinamiddhanīvaraṇaṃ  uddhaccakukkuccanīvaraṇaṃ vicikicchānīvaraṇaṃ rāgo doso moho kodho  upanāho makkho paḷāso issā macchariyaṃ māyā sāṭheyyaṃ thambho  sārambho māno atimāno mado pamādo, sabbe kilesā sabbe  duccaritā sabbe darathā sabbe pariḷāhā sabbe santāpā  sabbākusalābhisaṅkhārā -- ime vuccanti paṭicchannaparissayā.

[03] ^b^parissayā^eb^ti ^a^M0.0373^ea^ kenaṭṭhena parissayā?  parisahantīti parissayā, parihānāya saṃvattantīti parissayā,  tatrāsayāti parissayā.

[03] kathaṃ ^a^T0.0575^ea^ parisahantīti parissayā? te parissayā taṃ puggalaṃ  sahanti parisahanti abhibhavanti ajjhottharanti pariyādiyanti  maddanti. evaṃ parisahantīti -- parissayā.

[03] kathaṃ ^a^V0.0353^ea^ parihānāya saṃvattantīti parissayā? te parissayā  kusalānaṃ dhammānaṃ antarāyāya parihānāya saṃvattanti. katamesaṃ  kusalānaṃ dhammānaṃ? sammāpaṭipadāya anulomapaṭipadāya  apaccanīkapaṭipadāya aviruddhapaṭipadāya anvatthapaṭipadāya  dhammānudhammapaṭipadāya sīlesu paripūrakāritāya indriyesu guttadvāratāya  bhojane mattaññutāya ^a^P2.0469^ea^ jāgariyānuyogassa  satisampajaññassa catunnaṃ satipaṭṭhānānaṃ bhāvanānuyogassa catunnaṃ  sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ balānaṃ  sattannaṃ bojjhaṅgānaṃ ariyassa aṭṭhaṅgikassa maggassa bhāvanānuyogassa  -- imesaṃ kusalānaṃ dhammānaṃ antarāyāya parihānāya saṃvattanti. evaṃ  parihānāya saṃvattantīti -- parissayā.

[03] kathaṃ tatrāsayāti parissayā? tatthete pāpakā akusalā dhammā  uppajjanti attabhāvasannissayā. yathā bile bilāsayā pāṇā  sayanti, dake dakāsayā pāṇā sayanti, vane vanāsayā pāṇā sayanti,  rukkhe rukkhāsayā pāṇā sayanti; evameva tatthete pāpakā akusalā  dhammā uppajjanti attabhāvasannissayāti. evampi tatrāsayāti --  parissayā.

[03] vuttañhetaṃ ^a^T0.0576^ea^ ^a^V0.0354^ea^ bhagavatā --

[03] ``sāntevāsiko, bhikkhave, bhikkhu sācariyako dukkhaṃ na  phāsu viharati. kathañca, bhikkhave, bhikkhu sāntevāsiko  sācariyako dukkhaṃ na phāsu viharati? idha, bhikkhave, bhikkhuno  cakkhunā rūpaṃ disvā uppajjanti pāpakā akusalā dhammā sarasaṅkappā  saññojaniyā, tyassa anto vasanti anvāssavanti pāpakā akusalā  dhammāti. tasmā sāntevāsikoti vuccati. te naṃ samudācaranti,  samudācaranti naṃ pāpakā akusalā dhammāti. tasmā sācariyakoti  vuccati.

[03] ``puna caparaṃ, bhikkhave, bhikkhuno sotena saddaṃ  sutvā...pe0... ghānena gandhaṃ ghāyitvā... jivhāya rasaṃ sāyitvā...  kāyena phoṭṭhabbaṃ phusitvā... manasā dhammaṃ ^a^M0.0374^ea^ viññāya  uppajjanti pāpakā akusalā dhammā sarasaṅkappā saññojaniyā, tyassa  anto vasanti anvāssavanti pāpakā akusalā dhammāti. tasmā  sāntevāsikoti vuccati. te naṃ samudācaranti, samudācaranti naṃ  pāpakā akusalā dhammāti. tasmā sācariyakoti vuccati. evaṃ  kho, bhikkhave, bhikkhu sāntevāsiko sācariyako dukkhaṃ na phāsu  viharatī''ti. evampi tatrāsayāti -- parissayā.

[03] vuttañhetaṃ bhagavatā --

[03] ``tayome, bhikkhave, antarāmalā ^a^P2.0470^ea^  antarāamittā antarāsapattā antarāvadhakā antarāpaccatthikā. katame  tayo? lobho, bhikkhave, antarāmalo antarāamitto antarāsapatto  antarāvadhako antarāpaccatthiko, doso, bhikkhave...pe0... moho ^a^T0.0577^ea^,  bhikkhave, antarāmalo antarāamitto antarāsapatto antarāvadhako  antarāpaccatthiko. ime kho, bhikkhave, tayo antarāmalā  antarāamittā antarāsapattā antarāvadhakā antarāpaccatthikā''.

[21] ``anatthajanano lobho, lobho cittappakopano.

[22] bhayamantarato jātaṃ, taṃ jano nāvabujjhati..

[21] ``luddho atthaṃ na jānāti, luddho dhammaṃ na passati.

[22] andhantamaṃ {andhatamaṃ (syā0 ka0) mahāni0 156; itivu0 88} tadā  hoti, yaṃ lobho sahate naraṃ..

[21] ``anatthajanano doso, doso cittappakopano.

[22] bhayamantarato jātaṃ, taṃ jano nāvabujjhati..

[21] ``kuddho atthaṃ na jānāti, kuddho dhammaṃ na passati.

[22] andhantamaṃ tadā hoti, yaṃ doso sahate naraṃ..

[21] ``anatthajanano moho, moho cittappakopano.

[22] bhayamantarato jātaṃ, taṃ jano nāvabujjhati..

[21] ``mūḷho atthaṃ na jānāti, mūḷho dhammaṃ na passati.

[22] andhantamaṃ tadā hoti, yaṃ moho sahate nara''nti..

[03] evampi tatrāsayāti -- parissayā. vuttañhetaṃ bhagavatā --

[03] ``tayo kho, mahārāja, purisassa dhammā ajjhattaṃ uppajjamānā  uppajjanti ahitāya dukkhāya aphāsuvihārāya. katame tayo ^a^M0.0375^ea^?  lobho kho, mahārāja, purisassa dhammo ajjhattaṃ  uppajjamāno uppajjati ahitāya dukkhāya aphāsuvihārāya; doso  kho ^a^T0.0578^ea^, mahārāja...pe0... moho ^a^V0.0355^ea^ kho, mahārāja, purisassa dhammo  ajjhattaṃ uppajjamāno uppajjati ahitāya dukkhāya ^a^P2.0471^ea^  aphāsuvihārāya. ime kho, mahārāja, tayo purisassa  dhammā ajjhattaṃ uppajjamānā uppajjanti ahitāya dukkhāya  aphāsuvihārāyā''ti.

[21] ``lobho doso ca moho ca, purisaṃ pāpacetasaṃ.

[22] hiṃsanti attasambhūtā, tacasāraṃva samphala''nti..

[03] evampi tatrāsayāti -- parissayā.

[03] vuttañhetaṃ bhagavatā --

[21] ``rāgo ca doso ca itonidānā, aratī ratī  lomahaṃso itojā.

[22] ito samuṭṭhāya manovitakkā, kumārakā  dhaṅkamivossajantī''ti..

[03] evampi tatrāsayāti -- parissayā. ^b^loke^eb^ti  manussaloketi -- kati parissayā loke.

[03] ^b^gacchato agataṃ disa^eb^nti. agatā disā vuccati amataṃ  nibbānaṃ. yo so sabbasaṅkhārasamatho sabbūpadhipaṭinissaggo  taṇhakkhayo virāgo nirodho nibbānaṃ. agatapubbā sā disā na  sā disā gatapubbā iminā dīghena addhunā.

[21] ``samatittikaṃ anavasesaṃ, telapattaṃ yathā parihareyya.

[22] evaṃ sacittamanurakkhe, patthayāno {patthayamāno (syā0)} disaṃ agatapubbaṃ''..

[03] agatapubbaṃ disaṃ vajato ^a^T0.0579^ea^ gacchato abhikkamatoti -- gacchato  agataṃ disaṃ.

[03] ^b^ye bhikkhu abhisambhave^eb^ti. ^b^ye^eb^ti ye parissaye  abhisambhaveyya abhibhaveyya ajjhotthareyya pariyādiyeyya maddeyyāti --  ye bhikkhu abhisambhave.

[03] ^b^pantamhi^eb^ ^a^M0.0376^ea^ ^b^sayanāsane^eb^ti. ante  pante pariyante selante vā vanante vā nadante vā udakante vā yattha  na kasīyati na vapīyati, janantaṃ atikkamitvā manussānaṃ anupacāre  senāsaneti -- pantamhi sayanāsane.

[03] tenāha ^a^V0.0356^ea^ thero sāriputto --

[21] ``kati ^a^P2.0472^ea^ parissayā loke, gacchato  agataṃ disaṃ.

[22] ye bhikkhu abhisambhave, pantamhi sayanāsane''ti..

[03] 196^b^.^eb^

[21] ^b^kyāssa byappathayo assu, kyāssassu idha gocarā.^eb^

[22] ^b^kāni sīlabbatānāssu, pahitattassa bhikkhuno..^eb^

[03] ^b^kyāssa byappathayo assū^eb^ti. kīdisena byappathena  samannāgato assa kiṃsaṇṭhitena kiṃpakārena kiṃpaṭibhāgenāti  vacīpārisuddhiṃ pucchati. katamā vacīpārisuddhi? idha bhikkhu  musāvādaṃ pahāya musāvādā paṭivirato hoti saccavādī saccasandho  theto paccayiko avisaṃvādako lokassa. pisuṇaṃ vācaṃ pahāya  pisuṇāya vācāya paṭivirato hoti, ito sutvā na amutra akkhātā  imesaṃ bhedāya, amutra vā sutvā na imesaṃ akkhātā amūsaṃ bhedāya,  iti bhinnānaṃ vā sandhātā, sahitānaṃ ^a^T0.0580^ea^ vā anuppadātā samaggārāmo  samaggarato samagganandī samaggakaraṇiṃ vācaṃ bhāsitā hoti. pharusaṃ  vācaṃ pahāya pharusāya vācāya paṭivirato hoti; yā sā vācā nelā  kaṇṇasukhā pemanīyā hadayaṅgamā porī bahujanakantā bahujanamanāpā  tathārūpiṃ vācaṃ bhāsitā hoti. samphappalāpaṃ pahāya samphappalāpā  paṭivirato hoti kālavādī bhūtavādī atthavādī dhammavādī  vinayavādī, nidhānavatiṃ vācaṃ bhāsitā hoti kālena sāpadesaṃ  pariyantavatiṃ atthasaṃhitaṃ. catūhi vacīsucaritehi samannāgato  catudosāpagataṃ vācaṃ bhāsati, bāttiṃsāya tiracchānakathāya ārato  assa virato paṭivirato nikkhanto nissaṭo vippamutto visaññutto  vimariyādikatena cetasā viharati. dasa kathāvatthūni katheti,  seyyathidaṃ -- appicchakathaṃ santuṭṭhikathaṃ pavivekakathaṃ asaṃsaggakathaṃ  vīriyārambhakathaṃ sīlakathaṃ samādhikathaṃ paññākathaṃ vimuttikathaṃ  vimuttiñāṇadassanakathaṃ satipaṭṭhānakathaṃ sammappadhānakathaṃ iddhipādakathaṃ  indriyakathaṃ balakathaṃ bojjhaṅgakathaṃ maggakathaṃ phalakathaṃ ^a^P2.0473^ea^  nibbānakathaṃ katheti ^a^M0.0377^ea^. vācāya yato  yatto paṭiyatto gutto gopito rakkhito saṃvuto -- ayaṃ  vacīpārisuddhi. edisāya vacīpārisuddhiyā samannāgato assāti --  kyāssa byappathayo assu.

[03] ^b^kyāssassu idha gocarā^eb^ti. kīdisena gocarena  samannāgato assa kiṃsaṇṭhitena kiṃpakārena kiṃpaṭibhāgenāti gocaraṃ  pucchati. atthi gocaro, atthi agocaro.

[03] katamo ^a^T0.0581^ea^ agocaro? idhekacco vesiyāgocaro vā hoti,  vidhavāgocaro vā hoti, thullakumārīgocaro ^a^V0.0357^ea^ {thūlakumārīgocaro  (syā0 ka0)} vā hoti, paṇḍakagocaro  vā hoti, bhikkhunīgocaro vā hoti, pānāgāragocaro vā hoti,  saṃsaṭṭho viharati rājūhi rājamahāmattehi titthiyehi titthiyasāvakehi  ananulomikena saṃsaggena. yāni vā pana tāni kulāni assaddhāni  appasannāni anopānabhūtāni akkosakaparibhāsakāni anatthakāmāni  ahitakāmāni aphāsukāmāni ayogakkhemakāmāni bhikkhūnaṃ  bhikkhunīnaṃ upāsakānaṃ upāsikānaṃ, tathārūpāni kulāni sevati  bhajati payirupāsati -- ayaṃ vuccati agocaro.

[03] atha vā antaragharaṃ paviṭṭho vīthiṃ paṭipanno asaṃvuto gacchati,  hatthiṃ olokento, assaṃ olokento, rathaṃ olokento, pattiṃ  olokento, itthiyo olokento, purise olokento, kumārikāyo  olokento, kumārake olokento, antarāpaṇaṃ olokento,  gharamukhāni olokento, uddhaṃ olokento {ullokento (sī0 ka0) mahāni0  157 natthi pāṭhanānattaṃ}, adho olokento,  disāvidisaṃ vipekkhamāno gacchati -- ayampi vuccati agocaro.

[03] atha vā cakkhunā rūpaṃ disvā nimittaggāhī hoti  anubyañjanaggāhī. yatvādhikaraṇamenaṃ...pe0... manindriyaṃ asaṃvutaṃ  viharantaṃ abhijjhā domanassā pāpakā akusalā dhammā anvāssaveyyuṃ,  tassa na saṃvarāya paṭipajjati, na rakkhati manindriyaṃ manindriye na  saṃvaraṃ āpajjati -- ayampi vuccati agocaro.

[03] yathā ^a^M0.0378^ea^ vā paneke bhonto samaṇabrāhmaṇā  saddhādeyyāni bhojanāni bhuñjitvā te evarūpaṃ ^a^T0.0582^ea^ visūkadassanaṃ anuyuttā  viharanti, seyyathidaṃ -- naccaṃ gītaṃ vāditaṃ pekkhaṃ akkhānaṃ  pāṇissaraṃ vetāḷaṃ kumbhathūṇaṃ sobhanakaṃ caṇḍālaṃ ^a^P2.0474^ea^  vaṃsaṃ dhovanaṃ hatthiyuddhaṃ assayuddhaṃ mahiṃsayuddhaṃ usabhayuddhaṃ ajayuddhaṃ  meṇḍayuddhaṃ kukkuṭayuddhaṃ vaṭṭakayuddhaṃ daṇḍayuddhaṃ muṭṭhiyuddhaṃ nibbuddhaṃ uyyodhikaṃ  balaggaṃ senābyūhaṃ anīkadassanaṃ iti vā iti, evarūpaṃ visūkadassanaṃ  anuyutto hoti -- ayampi vuccati agocaro.

[03] pañcapi kāmaguṇā agocarā. vuttañhetaṃ bhagavatā -- ``mā,  bhikkhave, agocare caratha paravisaye. agocare, bhikkhave, carataṃ  paravisaye lacchati māro otāraṃ, lacchati māro ārammaṇaṃ. ko  ca, bhikkhave, bhikkhuno agocaro paravisayo? yadidaṃ pañca  kāmaguṇā. katame pañca? cakkhuviññeyyā rūpā iṭṭhā kantā manāpā  piyarūpā kāmūpasaṃhitā rajanīyā, sotaviññeyyā saddā...  ghānaviññeyyā gandhā... jivhāviññeyyā rasā... kāyaviññeyyā  phoṭṭhabbā ^a^V0.0358^ea^ iṭṭhā kantā manāpā piyarūpā kāmūpasaṃhitā rajanīyā. ayaṃ  vuccati, bhikkhave, bhikkhuno agocaro paravisayo'' -- ayampi  vuccati agocaro.

[03] katamo gocaro? idha bhikkhu na vesiyāgocaro hoti, na  vidhavāgocaro hoti, na thullakumārīgocaro hoti, na paṇḍakagocaro  hoti, na bhikkhunīgocaro hoti, na pānāgāragocaro hoti, asaṃsaṭṭho  viharati rājūhi rājamahāmattehi titthiyehi titthiyasāvakehi  ananulomikena ^a^T0.0583^ea^ saṃsaggena. yāni vā pana tāni kulāni saddhāni  pasannāni opānabhūtāni kāsāvapajjotāni isivātapaṭivātāni  atthakāmāni hitakāmāni phāsukāmāni yogakkhemakāmāni bhikkhūnaṃ  bhikkhunīnaṃ upāsakānaṃ upāsikānaṃ, tathārūpāni kulāni sevati  bhajati payirupāsati -- ayampi vuccati gocaro.

[03] atha vā bhikkhu antaragharaṃ paviṭṭho vīthiṃ paṭipanno saṃvuto  gacchati, na hatthiṃ olokento, na assaṃ olokento, na rathaṃ  olokento, na pattiṃ olokento...pe0... na disāvidisaṃ  vipekkhamāno gacchati -- ayampi vuccati gocaro.

[03] atha ^a^M0.0379^ea^ vā bhikkhu cakkhunā rūpaṃ ^a^P2.0475^ea^  disvā na nimittaggāhī hoti...pe0... manindriye saṃvaraṃ  āpajjati -- ayampi vuccati gocaro.

[03] yathā vā paneke bhonto samaṇabrāhmaṇā saddhādeyyāni bhojanāni  bhuñjitvā te evarūpaṃ visūkadassanaṃ ananuyuttā viharanti, seyyathidaṃ  -- naccaṃ gītaṃ vāditaṃ...pe0... anīkadassanaṃ iti vā iti, evarūpā  visūkadassanā paṭivirato hoti -- ayampi vuccati gocaro.

[03] cattāropi satipaṭṭhānā gocaro. vuttañhetaṃ bhagavatā --  ``gocare, bhikkhave, caratha sake pettike visaye. gocare, bhikkhave,  carataṃ sake pettike visaye na lacchati māro otāraṃ, na lacchati  māro ārammaṇaṃ. ko ca, bhikkhave, bhikkhuno gocaro sako  pettiko visayo? yadidaṃ cattāro satipaṭṭhānā. katame cattāro?  idha, bhikkhave, bhikkhu kāye kāyānupassī viharati,  vedanāsu...pe0 ^a^T0.0584^ea^... citte...pe0... dhammesu dhammānupassī viharati  ātāpī sampajāno satimā vineyya loke abhijjhādomanassaṃ. ayaṃ  vuccati, bhikkhave, bhikkhuno gocaro sako pettiko visayo --  ayampi vuccati gocaro. edisena gocarena samannāgato assā''ti  -- kyāssassu idha gocarā.

[03] ^b^kāni^eb^ ^a^V0.0359^ea^ ^b^sīlabbatānāssū^eb^ti. kīdisena sīlabbatena  samannāgato assa kiṃsaṇṭhitena kiṃpakārena kiṃpaṭibhāgenāti  sīlabbatapārisuddhiṃ pucchati. katamā sīlabbatapārisuddhi? atthi  sīlañceva vatañca, atthi vataṃ na sīlaṃ. katamaṃ sīlañceva vatañca?  idha bhikkhu sīlavā hoti, pātimokkhasaṃvarasaṃvuto viharati  ācāragocarasampanno, aṇumattesu vajjesu bhayadassāvī, samādāya  sikkhati sikkhāpadesu. yo tattha saññamo saṃvaro avītikkamo --  idaṃ sīlaṃ. yaṃ samādānaṃ -- taṃ vataṃ ^a^P2.0476^ea^.  saṃvaraṭṭhena sīlaṃ, samādānaṭṭhena vataṃ -- idaṃ vuccati sīlañceva vatañca.

[03] katamaṃ vataṃ na sīlaṃ? aṭṭha dhutaṅgāni -- āraññikaṅgaṃ,  piṇḍapātikaṅgaṃ, paṃsukūlikaṅgaṃ, tecīvarikaṅgaṃ, sapadānacārikaṅgaṃ,  khalupacchābhattikaṅgaṃ, nesajjikaṅgaṃ, yathāsanthatikaṅgaṃ -- idaṃ vuccati  vataṃ na sīlaṃ. vīriyasamādānampi vuccati vataṃ na sīlaṃ. kāmaṃ  taco ca nhāru ca ^a^T0.0585^ea^ aṭṭhi ca avasissatu, sarīre upasussatu  maṃsalohitaṃ, yaṃ taṃ purisathāmena purisabalena purisavīriyena  purisaparakkamena pattabbaṃ na taṃ apāpuṇitvā vīriyassa saṇṭhānaṃ  bhavissatīti ^a^M0.0380^ea^ -- cittaṃ paggaṇhāti padahati.  evarūpampi vīriyasamādānaṃ vuccati vataṃ na sīlaṃ.

[21] ``nāsissaṃ na pivissāmi, vihārato na nikkhame {na nikkhamiṃ  (syā0) mahāni0 17}.

[22] napi passaṃ nipātessaṃ, taṇhāsalle anūhate''ti..

[03] cittaṃ paggaṇhāti padahati. evarūpampi vīriyasamādānaṃ  vuccati vataṃ na sīlaṃ. na tāvāhaṃ imaṃ pallaṅkaṃ bhindissāmi yāva me  na anupādāya āsavehi cittaṃ vimuccissatīti -- cittaṃ paggaṇhāti  padahati. evarūpampi vīriyasamādānaṃ vuccati vataṃ, na sīlaṃ. na  tāvāhaṃ imamhā āsanā vuṭṭhahissāmi... na tāvāhaṃ imamhā caṅkamā  orohissāmi... vihārā nikkhamissāmi... aḍḍhayogā  nikkhamissāmi... pāsādā nikkhamissāmi... hammiyā... guhāya...  leṇā... kuṭiyā... kūṭāgārā... aṭṭā... māḷā... uddaṇḍā...  upaṭṭhānasālāya... maṇḍapā... rukkhamūlā nikkhamissāmi yāva me na  anupādāya āsavehi cittaṃ vimuccissatīti -- cittaṃ paggaṇhāti  padahati. evarūpampi vīriyasamādānaṃ vuccati vataṃ, na sīlaṃ.  imasmiññeva pubbaṇhasamayaṃ ariyadhammaṃ āharissāmi samāharissāmi  adhigacchissāmi ^a^P2.0477^ea^ phassayissāmi  sacchikarissāmīti -- cittaṃ paggaṇhāti ^a^T0.0586^ea^ padahati. evarūpampi  vīriyasamādānaṃ vuccati vataṃ, na sīlaṃ. imasmiññeva  majjhanhikasamayaṃ... sāyanhasamayaṃ ^a^V0.0360^ea^... purebhattaṃ... pacchābhattaṃ...  purimayāmaṃ... majjhimayāmaṃ... pacchimayāmaṃ... kāḷe... juṇhe...  vasse... hemante... gimhe... purime vayokhandhe... majjhime  vayokhandhe... pacchime vayokhandhe ariyadhammaṃ āharissāmi  samāharissāmi adhigacchissāmi phassayissāmi sacchikarissāmīti  -- cittaṃ paggaṇhāti padahati. evarūpampi vīriyasamādānaṃ vuccati  vataṃ, na sīlaṃ -- ayaṃ sīlabbatapārisuddhi. edisāya {kīdisāya (sī0),  īdisāya (syā0)}  sīlabbatapārisuddhiyā samannāgato assāti -- kāni sīlabbatānāssu.

[03] ^b^pahitattassa bhikkhuno^eb^ti. ^b^pahitattassā^eb^ti  āraddhavīriyassa thāmagatassa daḷhaparakkamassa anikkhittacchandassa  anikkhittadhurassa kusalesu dhammesu. atha vā pesitattassa  yassatthāya pesito attatthe ca ñāye ca lakkhaṇe ca kāraṇe ca  ṭhānāṭhāne ca. ``sabbe saṅkhārā aniccā''ti pesitattassa,  ``sabbe saṅkhārā dukkhā''ti pesitattassa, ``sabbe dhammā  anattā''ti pesitattassa, ``avijjāpaccayā saṅkhārā''ti pesitattassa  ^a^M0.0381^ea^ ...pe0... ``jātipaccayā jarāmaraṇa''nti pesitattassa,  ``avijjānirodhā saṅkhāranirodho''ti pesitattassa...pe0...  ``jātinirodhā jarāmaraṇanirodho''ti pesitattassa, ``idaṃ  dukkha''nti pesitattassa...pe0... ``ayaṃ dukkhanirodhagāminī  paṭipadā''ti pesitattassa, ``ime āsavā''ti pesitattassa...pe0...  ``ayaṃ āsavanirodhagāminī paṭipadā''ti pesitattassa, ``ime ^a^T0.0587^ea^ dhammā  abhiññeyyā''ti pesitattassa...pe0... ``ime dhammā  sacchikātabbā''ti pesitattassa, channaṃ phassāyatanānaṃ samudayañca  atthaṅgamañca assādañca ādīnavañca nissaraṇañca pesitattassa,  pañcannaṃ upādānakkhandhānaṃ... catunnaṃ mahābhūtānaṃ samudayañca  atthaṅgamañca assādañca ādīnavañca nissaraṇañca pesitattassa, ``yaṃ  kiñci samudayadhammaṃ, sabbaṃ taṃ nirodhadhamma''nti ^a^P2.0478^ea^  pesitattassa. ^b^bhikkhuno^eb^ti puthujjanakalyāṇakassa vā  bhikkhuno sekkhassa vā bhikkhunoti -- pahitattassa bhikkhuno.

[03] tenāha thero sāriputto --

[21] ``kyāssa byappathayo assu, kyāssassu idha gocarā.

[22] kāni sīlabbatānāssu, pahitattassa bhikkhuno''ti..

[03] 197^b^.^eb^

[21] ^b^kaṃ so sikkhaṃ samādāya, ekodi nipako sato. ^eb^

[22] ^b^kammāro rajatasseva, niddhame malamattano..^eb^

[03] ^b^kaṃ^eb^ ^a^V0.0361^ea^ ^b^so sikkhaṃ samādāyā^eb^ti kaṃ so sikkhaṃ ādāya  samādāya ādiyitvā samādiyitvā gaṇhitvā parāmasitvā  abhinivisitvāti -- kaṃ so sikkhaṃ samādāya.

[03] ^b^ekodi nipako sato^eb^ti. ^b^ekodī^eb^ti ekaggacitto  avikkhittacitto avisāhaṭamānaso samatho samādhindriyaṃ  samādhibalaṃ...pe0... sammāsamādhi. ^b^nipako^eb^ti nipako  paṇḍito paññavā buddhimā ñāṇī vibhāvī medhāvī. ^b^sato^eb^ti  catūhi kāraṇehi sato -- kāye kāyānupassanāsatipaṭṭhānaṃ bhāvento  sato, vedanāsu...pe0... citte...pe0... dhammesu  dhammānupassanāsatipaṭṭhānaṃ bhāvento sato. so vuccati satoti --  sato. kaṃ so ^a^T0.0588^ea^ sikkhaṃ samādāyāti adhisīlasikkhaṃ pucchati.  ^b^ekodī^eb^ti adhicittasikkhaṃ pucchati. ^b^nipako^eb^ti  adhipaññāsikkhaṃ pucchati. ^b^sato^eb^ti pārisuddhiṃ pucchatīti --  kaṃ so sikkhaṃ samādāya, ekodi nipako sato.

[03] ^b^kammāro^eb^ ^a^M0.0382^ea^ ^b^rajatasseva, niddhame  malamattano^eb^ti. kammāro vuccati suvaṇṇakāro, rajataṃ vuccati  jātarūpaṃ. yathā suvaṇṇakāro jātarūpassa oḷārikampi malaṃ dhamati  sandhamati niddhamati, majjhimakampi malaṃ dhamati sandhamati niddhamati,  sukhumakampi malaṃ dhamati sandhamati niddhamati; evameva bhikkhu  attano oḷārikepi kilese dhamati sandhamati niddhamati pajahati  vinodeti byantiṃ karoti anabhāvaṃ gameti, majjhimakepi kilese...  sukhumakepi kilese dhamati ^a^P2.0479^ea^ sandhamati niddhamati  pajahati vinodeti byantiṃ karoti anabhāvaṃ gameti.

[03] atha vā bhikkhu attano rāgamalaṃ dosamalaṃ mohamalaṃ mānamalaṃ  diṭṭhimalaṃ kilesamalaṃ duccaritamalaṃ andhakaraṇaṃ acakkhukaraṇaṃ  aññāṇakaraṇaṃ paññānirodhikaṃ vighātapakkhikaṃ anibbānasaṃvattanikaṃ  dhamati sandhamati niddhamati pajahati vinodeti byantiṃ karoti  anabhāvaṃ gameti.

[03] atha vā sammādiṭṭhiyā micchādiṭṭhiṃ dhamati sandhamati niddhamati  pajahati vinodeti byantiṃ karoti anabhāvaṃ gameti. sammāsaṅkappena  micchāsaṅkappaṃ...pe0... sammāvācāya micchāvācaṃ... sammākammantena  micchākammantaṃ... sammāājīvena ^a^T0.0589^ea^ micchāājīvaṃ... sammāvāyāmena  micchāvāyāmaṃ... sammāsatiyā micchāsatiṃ... sammāsamādhinā  micchāsamādhiṃ... sammāñāṇena micchāñāṇaṃ... sammāvimuttiyā  micchāvimuttiṃ dhamati sandhamati niddhamati pajahati vinodeti byantiṃ  karoti anabhāvaṃ gameti.

[03] atha ^a^V0.0362^ea^ vā ariyena aṭṭhaṅgikena maggena sabbe kilese sabbe  duccarite sabbe darathe sabbe pariḷāhe sabbe santāpe  sabbākusalābhisaṅkhāre dhamati sandhamati niddhamati pajahati  vinodeti byantiṃ karoti anabhāvaṃ gametīti -- kammāro rajatasseva  niddhame malamattano.

[03] tenāha thero sāriputto --

[21] ``kaṃ so sikkhaṃ samādāya, ekodi nipako sato.

[22] kammāro rajatasseva, niddhame malamattano''ti..

[03] 198^b^.^eb^

[21] ^b^vijigucchamānassa yadidaṃ phāsu, [sāriputtāti  bhagavā]^eb^

[27] ^b^rittāsanaṃ sayanaṃ sevato ve.^eb^

[22] ^b^sambodhikāmassa yathānudhammaṃ, taṃ te pavakkhāmi  yathā pajānaṃ..^eb^

[03] ^b^vijigucchamānassa^eb^ ^a^M0.0383^ea^ ^b^yadidaṃ phāsū^eb^ti.  ^b^vijigucchamānassā^eb^ti jātiyā vijigucchamānassa, jarāya...  byādhinā... maraṇena... sokehi ^a^P2.0480^ea^... paridevehi...  dukkhehi... domanassehi... upāyāsehi...pe0... diṭṭhibyasanena  dukkhena vijigucchamānassa aṭṭīyamānassa {aṭṭiyamānassa (syā0 ka0)} harāyamānassāti --  vijigucchamānassa. ^b^yadidaṃ phāsū^eb^ti yaṃ phāsuvihāraṃ taṃ  kathayissāmi. katamo phāsuvihāro? sammāpaṭipadā  anulomapaṭipadā apaccanīkapaṭipadā ^a^T0.0590^ea^ aviruddhapaṭipadā anvatthapaṭipadā  dhammānudhammapaṭipadā sīlesu paripūrakāritā indriyesu guttadvāratā  bhojane mattaññutā jāgariyānuyogo satisampajaññaṃ cattāro satipaṭṭhānā  cattāro sammappadhānā cattāro iddhipādā pañcindriyāni pañca balāni  satta bojjhaṅgā ariyo aṭṭhaṅgiko maggo nibbānañca nibbānagāminī  ca paṭipadā -- ayaṃ phāsuvihāroti -- vijigucchamānassa yadidaṃ  phāsu.

[03] ^b^sāriputtāti bhagavā^eb^ti. taṃ theraṃ nāmenālapati.  ^b^bhagavā^eb^ti gāravādhivacanaṃ. api ca bhaggarāgoti bhagavā,  bhaggadosoti bhagavā, bhaggamohoti bhagavā, bhaggamānoti bhagavā,  bhaggadiṭṭhīti bhagavā, bhaggakaṇḍakoti bhagavā, bhaggakilesoti bhagavā,  bhaji vibhaji pavibhaji {paṭibhaji (sī0 syā0) mahāni0 50 natthi  pāṭhanānattaṃ} dhammaratananti bhagavā, bhavānaṃ antakaroti  bhagavā, bhāvitakāyo bhāvitasīlo bhāvitacitto bhāvitapaññoti  bhagavā; bhaji vā bhagavā araññavanapatthāni pantāni senāsanāni  appasaddāni appanigghosāni vijanavātāni manussarāhasseyyakāni  paṭisallānasāruppānīti bhagavā, bhāgī vā bhagavā  cīvarapiṇḍapātasenāsanagilānapaccayabhesajjaparikkhārānanti bhagavā,  bhāgī vā bhagavā attharasassa dhammarasassa vimuttirasassa adhisīlassa  ^a^V0.0363^ea^ adhicittassa adhipaññāyāti bhagavā, bhāgī vā bhagavā catunnaṃ jhānānaṃ  catunnaṃ appamaññānaṃ catunnaṃ āruppasamāpattīnanti bhagavā, bhāgī vā  bhagavā aṭṭhannaṃ vimokkhānaṃ aṭṭhannaṃ abhiññāyatanānaṃ navannaṃ  anupubbavihārasamāpattīnanti ^a^T0.0591^ea^ bhagavā, bhāgī vā bhagavā dasannaṃ  saññābhāvanānaṃ dasannaṃ kasiṇasamāpattīnaṃ ānāpānassatisamādhissa  asubhasamāpattiyāti ^a^P2.0481^ea^ bhagavā, bhāgī vā bhagavā  catunnaṃ satipaṭṭhānānaṃ catunnaṃ sammappadhānānaṃ catunnaṃ iddhipādānaṃ pañcannaṃ  indriyānaṃ pañcannaṃ balānaṃ sattannaṃ bojjhaṅgānaṃ ariyassa aṭṭhaṅgikassa  maggassāti bhagavā, bhāgī vā bhagavā dasannaṃ tathāgatabalānaṃ catunnaṃ  vesārajjānaṃ catunnaṃ paṭisambhidānaṃ channaṃ abhiññānaṃ channaṃ  buddhadhammānanti bhagavā ^a^M0.0384^ea^; bhagavāti netaṃ nāmaṃ mātarā  kataṃ, na pitarā kataṃ, na bhātarā kataṃ, na bhaginiyā kataṃ, na  mittāmaccehi kataṃ, na ñātisālohitehi kataṃ, na samaṇabrāhmaṇehi kataṃ,  na devatāhi kataṃ; vimokkhantikametaṃ buddhānaṃ bhagavantānaṃ bodhiyā mūle  saha sabbaññutañāṇassa paṭilābhā sacchikā paññatti yadidaṃ bhagavāti  -- sāriputtāti bhagavā.

[03] ^b^rittāsanaṃ sayanaṃ sevato ve^eb^ti. āsanaṃ vuccati yattha  nisīdati -- mañco pīṭhaṃ bhisi taṭṭikā cammakhaṇḍo tiṇasanthāro  paṇṇasanthāro palālasanthāro. sayanaṃ vuccati senāsanaṃ vihāro  aḍḍhayogo pāsādo hammiyaṃ guhā. taṃ sayanāsanaṃ  asappāyarūpadassanena rittaṃ vivittaṃ pavivittaṃ,  asappāyasaddassavanena...pe0... asappāyehi pañcahi kāmaguṇehi rittaṃ  vivittaṃ pavivittaṃ. taṃ sayanāsanaṃ sevato nisevato saṃsevato  paṭisevatoti -- rittāsanaṃ sayanaṃ sevato ve.

[03] ^b^sambodhikāmassa ^a^T0.0592^ea^ yathānudhamma^eb^nti. sambodhi vuccati  catūsu maggesu ñāṇaṃ paññā paññindriyaṃ paññābalaṃ...pe0...  dhammavicayasambojjhaṅgo vīmaṃsā vipassanā sammādiṭṭhi. taṃ sambodhiṃ  bujjhitukāmassa anubujjhitukāmassa paṭibujjhitukāmassa  sambujjhitukāmassa adhigantukāmassa phassitukāmassa  sacchikātukāmassāti -- sambodhikāmassa.

[03] ^b^yathānudhamma^eb^nti katame bodhiyā anudhammā?  sammāpaṭipadā anulomapaṭipadā apaccanīkapaṭipadā aviruddhapaṭipadā  anvatthapaṭipadā dhammānudhammapaṭipadā sīlesu paripūrakāritā ^a^P2.0482^ea^  indriyesu guttadvāratā bhojane mattaññutā jāgariyānuyogo  satisampajaññaṃ -- ime vuccanti bodhiyā anudhammā. atha vā catunnaṃ  maggānaṃ pubbabhāge vipassanā -- ime vuccanti bodhiyā anudhammāti  -- sambodhikāmassa yathānudhammaṃ.

[03] ^b^taṃ^eb^ ^a^V0.0364^ea^ ^b^te pavakkhāmi yathā pajāna^eb^nti. ^b^ta^eb^nti  bodhiyā anudhammaṃ. ^b^pavakkhāmī^eb^ti pavakkhāmi ācikkhissāmi  desessāmi paññapessāmi paṭhapessāmi vivarissāmi vibhajissāmi  uttānīkarissāmi pakāsissāmi. ^b^yathā pajāna^eb^nti yathā  pajānaṃ yathā pajānanto ājānanto vijānanto paṭivijānanto  paṭivijjhanto na itihitihaṃ na itikirāya na paramparāya na  piṭakasampadāya na takkahetu na nayahetu na ākāraparivitakkena na  diṭṭhinijjhānakkhantiyā sāmaṃ sayamabhiññātaṃ attapaccakkhaṃ dhammaṃ, taṃ  kathayissāmīti -- taṃ te pavakkhāmi yathā pajānaṃ.

[03] tenāha bhagavā --

[21] ``vijigucchamānassa ^a^T0.0593^ea^ ^a^M0.0385^ea^ yadidaṃ phāsu,  [sāriputtāti bhagavā]

[27] rittāsanaṃ sayanaṃ sevato ve.

[22] sambodhikāmassa yathānudhammaṃ, taṃ te pavakkhāmi yathā  pajāna''nti..

[03] 199^b^.^eb^

[21] ^b^pañcannaṃ dhīro bhayānaṃ na bhāye, bhikkhu sato  sapariyantacārī.^eb^

[22] ^b^ḍaṃsādhipātānaṃ sarīsapānaṃ^eb^ {siriṃsapānaṃ (sī0 ka0)}, ^b^manussaphassānaṃ  catuppadānaṃ..^eb^

[03] ^b^pañcannaṃ dhīro bhayānaṃ na bhāye^eb^ti. ^b^dhīro^eb^ti dhīro  paṇḍito paññavā buddhimā ñāṇī vibhāvī medhāvī. dhīro pañcannaṃ  bhayānaṃ na bhāyeyya na taseyya na santaseyya na uttaseyya na  parittaseyya na santāsaṃ āpajjeyya ^a^P2.0483^ea^, abhīrū assa  acchambhī anutrāsī apalāyī pahīnabhayabheravo vigatalomahaṃso  vihareyyāti -- pañcannaṃ dhīro bhayānaṃ na bhāye.

[03] ^b^bhikkhu sato sapariyantacārī^eb^ti. ^b^bhikkhū^eb^ti  puthujjanakalyāṇako vā bhikkhu sekkho vā bhikkhu. ^b^sato^eb^ti  catūhi kāraṇehi sato -- kāye kāyānupassanāsatipaṭṭhānaṃ bhāvento  sato, vedanāsu...pe0... citte... dhammesu dhammānupassanāsatipaṭṭhānaṃ  bhāvento sato -- so vuccati sato. ^b^sapariyantacārī^eb^ti  cattāro pariyantā -- sīlasaṃvarapariyanto, indriyasaṃvarapariyanto,  bhojane mattaññutāpariyanto, jāgariyānuyogapariyanto.

[03] katamo ^a^T0.0594^ea^ sīlasaṃvarapariyanto? idha bhikkhu sīlavā hoti,  pātimokkhasaṃvarasaṃvuto viharati ācāragocarasampanno, aṇumattesu  vajjesu bhayadassāvī, samādāya sikkhati sikkhāpadesu  ^a^V0.0365^ea^. antopūtibhāvaṃ paccavekkhamāno anto sīlasaṃvarapariyante carati,  mariyādaṃ na bhindati -- ayaṃ sīlasaṃvarapariyanto.

[03] katamo indriyasaṃvarapariyanto? idha bhikkhu cakkhunā rūpaṃ  disvā na nimittaggāhī hoti nānubyañjanaggāhī.  yatvādhikaraṇamenaṃ...pe0... cakkhundriye saṃvaraṃ ^a^M0.0386^ea^  āpajjati. sotena saddaṃ sutvā... ghānena gandhaṃ ghāyitvā... jivhāya  rasaṃ sāyitvā... kāyena phoṭṭhabbaṃ phusitvā... manasā dhammaṃ viññāya  na nimittaggāhī hoti nānubyañjanaggāhī. yatvādhikaraṇamenaṃ  manindriyaṃ susaṃvutaṃ viharantaṃ abhijjhādomanassā pāpakā akusalā  dhammā nānvāssaveyyuṃ, tassa saṃvarāya paṭipajjati, rakkhati manindriyaṃ,  manindriye saṃvaraṃ āpajjati. ādittapariyāyaṃ paccavekkhamāno anto  indriyasaṃvarapariyante carati, mariyādaṃ na bhindati -- ayaṃ  indriyasaṃvarapariyanto.

[03] katamo bhojane mattaññutāpariyanto? idha bhikkhu paṭisaṅkhā  ^a^P2.0484^ea^ yoniso āhāraṃ āhāreti neva davāya na madāya  na maṇḍanāya na ^a^T0.0595^ea^ vibhūsanāya, yāvadeva imassa kāyassa ṭhitiyā  yāpanāya vihiṃsūparatiyā brahmacariyānuggahāya. iti purāṇañca vedanaṃ  paṭihaṅkhāmi navañca vedanaṃ na uppādessāmi, yātrā ca me bhavissati  anavajjatā ca phāsuvihāro cāti.  akkhabbhañjanavaṇapaṭicchādanaputtamaṃsūpamaṃ paccavekkhamāno anto bhojane  mattaññutāpariyante carati, mariyādaṃ na bhindati -- ayaṃ bhojane  mattaññutāpariyanto.

[03] katamo jāgariyānuyogapariyanto? idha bhikkhu divasaṃ  caṅkamena nisajjāya āvaraṇīyehi dhammehi cittaṃ parisodheti, rattiyā  paṭhamaṃ yāmaṃ caṅkamena nisajjāya āvaraṇīyehi dhammehi cittaṃ  parisodheti, rattiyā majjhimaṃ yāmaṃ dakkhiṇena passena sīhaseyyaṃ  kappeti pāde pādaṃ accādhāya sato sampajāno uṭṭhānasaññaṃ manasi  karitvā, rattiyā pacchimaṃ yāmaṃ paccuṭṭhāya caṅkamena nisajjāya  āvaraṇīyehi dhammehi cittaṃ parisodheti. bhaddekarattavihāraṃ {bhaddekarattivihāraṃ (sī0  ka0)} paccavekkhamāno anto jāgariyānuyogapariyante carati, mariyādaṃ na  bhindati -- ayaṃ jāgariyānuyogapariyantoti -- bhikkhu sato  sapariyantacārī.

[03] ^b^ḍaṃsādhipātānaṃ sarīsapāna^eb^nti. ḍaṃsā vuccanti  piṅgalamakkhikāyo. adhipātakā vuccanti sabbāpi makkhikāyo.  kiṃkāraṇā adhipātakā vuccanti sabbāpi makkhikāyo? tā  uppatitvā ^a^V0.0366^ea^ uppatitvā khādanti; taṃkāraṇā adhipātakā vuccanti  sabbāpi makkhikāyo. sarīsapā vuccanti ahīti -- ḍaṃsādhipātānaṃ  sarīsapānaṃ.

[03] ^b^manussaphassānaṃ^eb^ ^a^T0.0596^ea^ ^a^M0.0387^ea^ ^b^catuppadāna^eb^nti.  manussaphassā vuccanti corā vā assu mānavā vā katakammā vā  akatakammā vā. te bhikkhuṃ pañhaṃ vā puccheyyuṃ vādaṃ vā āropeyyuṃ  akkoseyyuṃ paribhāseyyuṃ roseyyuṃ viroseyyuṃ hiṃseyyuṃ vihiṃseyyuṃ heṭheyyuṃ  viheṭheyyuṃ ghāteyyuṃ upaghāteyyuṃ upaghātaṃ vā kareyyuṃ. yo koci  manussato upaghāto -- manussaphasso. ^b^catuppadāna^eb^nti sīhā  byagghā ^a^P2.0485^ea^ dīpi acchā taracchā kokā mahiṃsā  hatthī. te bhikkhuṃ maddeyyuṃ khādeyyuṃ hiṃseyyuṃ vihiṃseyyuṃ heṭheyyuṃ  viheṭheyyuṃ ghāteyyuṃ upaghāteyyuṃ upaghātaṃ vā kareyyuṃ. catuppadato  upaghāto yaṃ kiñci catuppadabhayanti -- manussaphassānaṃ catuppadānaṃ.

[03] tenāha bhagavā --

[21] ``pañcannaṃ dhīro bhayānaṃ na bhāye, bhikkhu sato  sapariyantacārī.

[22] ḍaṃsādhipātānaṃ sarīsapānaṃ, manussaphassānaṃ  catuppadāna''nti..

[03] 200^b^.^eb^

[21] ^b^paradhammikānampi na santaseyya, disvāpi tesaṃ  bahubheravāni.^eb^

[22] ^b^athāparāni abhisambhaveyya, parissayāni  kusalānuesī..^eb^

[03] ^b^paradhammikānampi na santaseyya, disvāpi tesaṃ  bahubheravānī^eb^ti. paradhammikā vuccanti satta sahadhammike ṭhapetvā ye  keci buddhe dhamme saṅghe appasannā ^a^T0.0597^ea^. te bhikkhuṃ pañhaṃ vā puccheyyuṃ  vādaṃ vā āropeyyuṃ akkoseyyuṃ paribhāseyyuṃ roseyyuṃ viroseyyuṃ hiṃseyyuṃ  vihiṃseyyuṃ heṭheyyuṃ viheṭheyyuṃ ghāteyyuṃ upaghāteyyuṃ upaghātaṃ vā kareyyuṃ.  tesaṃ bahubherave passitvā vā suṇitvā vā na vedheyya na pavedheyya na  sampavedheyya na taseyya na santaseyya na uttaseyya na parittaseyya na  bhāyeyya na santāsaṃ āpajjeyya, abhīrū assa acchambhī anutrāsī  apalāyī pahīnabhayabheravo vigatalomahaṃso vihareyyāti --  paradhammikānampi na santaseyya disvāpi tesaṃ bahubheravāni.

[03] ^b^athāparāni abhisambhaveyya, parissayāni kusalānuesī^eb^ti.  athāparānipi atthi abhisambhotabbāni abhibhavitabbāni  ajjhottharitabbāni pariyādiyitabbāni ^a^M0.0388^ea^ madditabbāni.  ^b^parissayā^eb^ti ^a^P2.0486^ea^ dve parissayā --  pākaṭaparissayā ca paṭicchannaparissayā ca...pe0... evampi  tatrāsayāti ^a^V0.0367^ea^ -- parissayā. ^b^kusalānuesī^eb^ti sammāpaṭipadaṃ  anulomapaṭipadaṃ apaccanīkapaṭipadaṃ aviruddhapaṭipadaṃ  anvatthapaṭipadaṃ...pe0... ariyaṃ aṭṭhaṅgikaṃ maggaṃ nibbānañca  nibbānagāminiñca paṭipadaṃ esantena gavesantena pariyesantena  parissayā abhisambhotabbā abhibhavitabbā ajjhottharitabbā  pariyādiyitabbā madditabbāti -- athāparāni abhisambhaveyya  parissayāni kusalānuesī.

[03] tenāha bhagavā --

[21] ``paradhammikānampi ^a^T0.0598^ea^ na santaseyya, disvāpi tesaṃ  bahubheravāni.

[22] athāparāni abhisambhaveyya, parissayāni  kusalānuesī''ti..

[03] 201^b^.^eb^

[21] ^b^ātaṅkaphassena khudāya phuṭṭho, sītaṃ athuṇhaṃ^eb^  {atuṇhaṃ (sī0 ka0)} ^b^adhivāsayeyya.^eb^

[22] ^b^so tehi phuṭṭho bahudhā anoko, vīriyaparakkamaṃ daḷhaṃ  kareyya..^eb^

[03] ^b^ātaṅkaphassena khudāya phuṭṭho^eb^ti. ātaṅkaphasso vuccati  rogaphasso. rogaphassena phuṭṭho pareto samohito samannāgato assa;  cakkhurogena phuṭṭho pareto samohito samannāgato assa, sotarogena...  ghānarogena... jivhārogena... kāyarogena...pe0...  ḍaṃsamakasavātātapasarīsapasamphassena phuṭṭho pareto samohito samannāgato  assa. khudā vuccati chātako. chātakena phuṭṭho pareto samohito  samannāgato assāti -- ātaṅkaphassena khudāya phuṭṭho.

[03] ^b^sītaṃ athuṇhaṃ adhivāsayeyyā^eb^ti. ^b^sīta^eb^nti dvīhi  kāraṇehi sītaṃ hoti -- abbhantaradhātuppakopavasena {abbhantaradhātusaṅkopavasena  (syā0)} vā sītaṃ hoti,  bahiddhā utuvasena vā sītaṃ hoti. ^b^uṇha^eb^nti dvīhi kāraṇehi  uṇhaṃ hoti -- abbhantaradhātuppakopavasena vā uṇhaṃ hoti, bahiddhā  utuvasena vā uṇhaṃ hotīti -- sītaṃ athuṇhaṃ ^a^P2.0487^ea^.  ^b^adhivāsayeyyā^eb^ti khamo assa ^a^T0.0599^ea^ sītassa uṇhassa jighacchāya  pipāsāya ḍaṃsamakasavātātapasarīsapasamphassānaṃ duruttānaṃ ^a^M0.0389^ea^  durāgatānaṃ vacanapathānaṃ uppannānaṃ sārīrikānaṃ vedanānaṃ  dukkhānaṃ tibbānaṃ {tippānaṃ (sī0 syā0)} kharānaṃ kaṭukānaṃ asātānaṃ amanāpānaṃ pāṇaharānaṃ  adhivāsakajātiko assāti -- sītaṃ athuṇhaṃ adhivāsayeyya.

[03] ^b^so tehi phuṭṭho bahudhā anoko^eb^ti. ^b^so tehī^eb^ti  ātaṅkaphassena ca khudāya ca sītena ca uṇhena ca phuṭṭho pareto  samohito samannāgato assāti -- so tehi phuṭṭho. ^b^bahudhā^eb^ti  anekavidhehi ākārehi phuṭṭho pareto samohito samannāgato assāti  -- so tehi phuṭṭho bahudhā ^a^V0.0368^ea^. ^b^anoko^eb^ti  abhisaṅkhārasahagataviññāṇassa okāsaṃ na karotītipi -- anoko.  atha vā kāyaduccaritassa vacīduccaritassa manoduccaritassa okāsaṃ  na karotītipi -- anokoti -- so tehi phuṭṭho bahudhā anoko.

[03] ^b^vīriyaparakkamaṃ daḷhaṃ kareyyā^eb^ti. vīriyaparakkamo vuccati  yo cetasiko vīriyārambho nikkamo parakkamo uyyāmo vāyāmo  ussāho ussoḷhī appaṭivānī thāmo dhiti asithilaparakkamatā  anikkhittacchandatā anikkhittadhuratā dhurasampaggāho vīriyaṃ  vīriyindriyaṃ vīriyabalaṃ sammāvāyāmo. ^b^vīriyaparakkamaṃ daḷhaṃ  kareyyā^eb^ti. vīriyaṃ parakkamaṃ daḷhaṃ kareyya thiraṃ kareyya,  daḷhasamādāno assa avatthitasamādānoti -- vīriyaparakkamaṃ daḷhaṃ  kareyya.

[03] tenāha bhagavā --

[21] ``ātaṅkaphassena ^a^T0.0600^ea^ khudāya phuṭṭho, sītaṃ athuṇhaṃ  adhivāsayeyya.

[22] so tehi phuṭṭho bahudhā anoko, vīriyaparakkamaṃ daḷhaṃ  kareyyā''ti..

[03] 202^b^.^eb^

[21] ^b^theyyaṃ na kāre na musā bhaṇeyya, mettāya phasse  tasathāvarāni.^eb^

[22] ^b^yadāvilattaṃ manaso vijaññā, kaṇhassa pakkhoti  vinodayeyya..^eb^

[03] ^b^theyyaṃ^eb^ ^a^P2.0488^ea^ ^b^na kāre na musā  bhaṇeyyā^eb^ti. ^b^theyyaṃ na kāre^eb^ti idha bhikkhu adinnādānaṃ pahāya  adinnādānā paṭivirato assa dinnādāyī dinnapāṭikaṅkhī, athenena  ^a^M0.0390^ea^ sucibhūtena attanā vihareyyāti -- theyyaṃ na kāre.  ^b^na musā bhaṇeyyā^eb^ti idha bhikkhu musāvādaṃ pahāya musāvādā  paṭivirato assa saccavādī saccasandho theto paccayiko avisaṃvādako  lokassāti -- theyyaṃ na kāre na musā bhaṇeyya.

[03] ^b^mettāya phasse tasathāvarānī^eb^ti. ^b^mettā^eb^ti yā  sattesu metti mettāyanā mettāyitattaṃ anudayā anudayanā anudayitattaṃ {anuddayā  (sī0) evamīdisesu dvīsu padesupi dvibhāvavasena. anudā  anudāyanā anudāyitattaṃ (syā0 ka0)}  hitesitā anukampā abyāpādo abyāpajjo {abyāpajjho (syā0 ka0)} adoso kusalamūlaṃ.  ^b^tasā^eb^ti yesaṃ tasitā taṇhā appahīnā, yesañca bhayabheravā  appahīnā. kiṃkāraṇā vuccanti tasā? te tasanti uttasanti  paritasanti ^a^T0.0601^ea^ bhāyanti santāsaṃ āpajjanti; taṃkāraṇā vuccanti tasā.  ^b^thāvarā^eb^ti yesaṃ tasitā taṇhā pahīnā, yesañca bhayabheravā pahīnā.  kiṃkāraṇā vuccanti thāvarā? te na tasanti na uttasanti na  paritasanti na bhāyanti santāsaṃ na āpajjanti; taṃkāraṇā vuccanti  thāvarā. ^b^mettāya phasse tasathāvarānī^eb^ti. tase ^a^V0.0369^ea^ ca thāvare ca  mettāya phasseyya phareyya, mettāsahagatena cetasā vipulena mahaggatena  appamāṇena averena abyāpajjena pharitvā vihareyyāti -- mettāya  phasse tasathāvarāni.

[03] ^b^yadāvilattaṃ manaso vijaññā^eb^ti. ^b^yadā^eb^ti yadā.  ^b^manaso^eb^ti yaṃ cittaṃ mano mānasaṃ hadayaṃ paṇḍaraṃ mano manāyatanaṃ  manindriyaṃ viññāṇaṃ viññāṇakkhandho tajjā manoviññāṇadhātu.  kāyaduccaritena cittaṃ āvilaṃ hoti luḷitaṃ eritaṃ ghaṭṭitaṃ calitaṃ  bhantaṃ avūpasantaṃ. vacīduccaritena...pe0... manoduccaritena...  rāgena... dosena... mohena... kodhena... upanāhena... makkhena...  paḷāsena... issāya... macchariyena... māyāya... sāṭheyyena...  thambhena... sārambhena... mānena... atimānena... madena... pamādena...  sabbakilesehi... sabbaduccaritehi... sabbadarathehi...  sabbapariḷāhehi... sabbasantāpehi... sabbākusalābhisaṅkhārehi cittaṃ  āvilaṃ hoti luḷitaṃ eritaṃ ghaṭṭitaṃ ^a^P2.0489^ea^ calitaṃ bhantaṃ  avūpasantaṃ. ^b^yadāvilattaṃ manaso vijaññā^eb^ti. cittassa  ^a^M0.0391^ea^ āvilabhāvaṃ jāneyya ājāneyya vijāneyya  paṭivijāneyya paṭivijjheyyāti -- yadāvilattaṃ manaso vijaññā.

[03] ^b^kaṇhassa ^a^T0.0602^ea^ pakkhoti vinodayeyyā^eb^ti. ^b^kaṇho^eb^ti yo  so māro kaṇho adhipati antagu namuci pamattabandhu. kaṇhassa  pakkho mārapakkho mārapāso mārabaḷisaṃ mārāmisaṃ māravisayo  māranivāso māragocaro mārabandhananti pajaheyya vinodeyya byantiṃ  kareyya anabhāvaṃ gameyyāti. evampi kaṇhassa pakkhoti vinodayeyya.  atha vā kaṇhassa pakkho mārapakkho akusalapakkho dukkhuddayo  dukkhavipāko nirayasaṃvattaniko tiracchānayonisaṃvattaniko  pettivisayasaṃvattanikoti pajaheyya vinodeyya byantiṃ kareyya anabhāvaṃ  gameyyāti. evampi kaṇhassa pakkhoti vinodayeyya.

[03] tenāha bhagavā --

[21] ``theyyaṃ na kāre na musā bhaṇeyya, mettāya phasse  tasathāvarāni.

[22] yadāvilattaṃ manaso vijaññā, kaṇhassa pakkhoti  vinodayeyyā''ti..

[03] 203^b^.^eb^

[21] ^b^kodhātimānassa vasaṃ na gacche, mūlampi tesaṃ  palikhañña tiṭṭhe.^eb^

[22] ^b^athappiyaṃ vā pana appiyaṃ vā, addhā bhavanto  abhisambhaveyya..^eb^

[03] ^b^kodhātimānassa vasaṃ na gacche^eb^ti. ^b^kodho^eb^ti yo  cittassa āghāto ^a^T0.0603^ea^ paṭighāto...pe0... caṇḍikkaṃ ^a^V0.0370^ea^ asuropo anattamanatā  cittassa. ^b^atimāno^eb^ti idhekacco paraṃ atimaññati jātiyā vā  gottena vā...pe0... aññataraññatarena vā vatthunā.  ^b^kodhātimānassa vasaṃ na gacche^eb^ti. kodhassa ca atimānassa ca  vasaṃ na gaccheyya, kodhañca atimānañca pajaheyya vinodeyya byantiṃ  kareyya anabhāvaṃ gameyyāti -- kodhātimānassa vasaṃ na gacche.

[03] ^b^mūlampi^eb^ ^a^P2.0490^ea^ ^b^tesaṃ palikhañña tiṭṭhe^eb^ti.  katamaṃ kodhassa mūlaṃ? avijjā mūlaṃ, ayoniso manasikāro  mūlaṃ, asmimāno mūlaṃ, ahirikaṃ mūlaṃ, anottappaṃ mūlaṃ, uddhaccaṃ mūlaṃ  -- idaṃ kodhassa mūlaṃ. katamaṃ atimānassa mūlaṃ? avijjā mūlaṃ,  ayoniso manasikāro mūlaṃ, asmimāno mūlaṃ, ahirikaṃ mūlaṃ  ^a^M0.0392^ea^, anottappaṃ mūlaṃ, uddhaccaṃ mūlaṃ -- idaṃ atimānassa  mūlaṃ. ^b^mūlampi tesaṃ palikhañña tiṭṭhe^eb^ti. kodhassa ca  atimānassa ca mūlaṃ palikhaṇitvā uddharitvā samuddharitvā  uppāṭayitvā samuppāṭayitvā pajahitvā vinodetvā byantiṃ karitvā  anabhāvaṃ gametvā tiṭṭheyya santiṭṭheyyāti -- mūlampi tesaṃ palikhañña  tiṭṭhe.

[03] ^b^athappiyaṃ vā pana appiyaṃ vā, addhā bhavanto  abhisambhavaiyyā^eb^ti. ^b^athā^eb^ti padasandhi padasaṃsaggo  padapāripūrī akkharasamavāyo byañjanasiliṭṭhatā padānupubbatāpetaṃ --  athāti. ^b^piyā^eb^ti dve piyā -- sattā vā saṅkhārā vā.  katame sattā piyā? idha yāssa {yassa (syā0) suttamālā oloketabbā} te honti atthakāmā hitakāmā  phāsukāmā yogakkhemakāmā mātā ^a^T0.0604^ea^ vā pitā vā bhātā vā bhaginī vā  puttā vā dhītā vā mittā vā amaccā vā ñātī vā sālohitā vā  -- ime sattā piyā. katame saṅkhārā piyā? manāpikā rūpā  manāpikā saddā... gandhā... rasā... phoṭṭhabbā -- ime saṅkhārā  piyā. ^b^appiyā^eb^ti dve appiyā -- sattā vā saṅkhārā vā.  katame sattā appiyā? idha yāssa te honti anatthakāmā  ahitakāmā aphāsukāmā ayogakkhemakāmā jīvitā voropetukāmā --  ime sattā appiyā. katame saṅkhārā appiyā? amanāpikā rūpā  amanāpikā saddā, gandhā... rasā... phoṭṭhabbā -- ime saṅkhārā  appiyā. ^b^addhā^eb^ti ekaṃsavacanaṃ nissaṃsayavacanaṃ nikkaṅkhavacanaṃ  advejjhavacanaṃ adveḷhakavacanaṃ niyyānikavacanaṃ apaṇṇakavacanaṃ  avatthāpanavacanametaṃ -- addhāti. ^b^athappiyaṃ vā pana appiyaṃ vā,  addhā bhavanto abhisambhaveyyā^eb^ti. piyāppiyaṃ sātāsātaṃ sukhadukkhaṃ  ^a^P2.0491^ea^ somanassadomanassaṃ iṭṭhāniṭṭhaṃ abhisambhavanto vā  abhibhaveyya adhibhavanto vā abhisambhaveyyāti -- athappiyaṃ vā pana  appiyaṃ vā addhā bhavanto abhisambhaveyya.

[03] tenāha ^a^V0.0371^ea^ bhagavā --

[21] ``kodhātimānassa vasaṃ na gacche, mūlampi tesaṃ  palikhañña tiṭṭhe.

[22] athappiyaṃ vā pana appiyaṃ vā, addhā bhavanto  abhisambhaveyyā''ti..

[03] 204^b^.^eb^

[21] ^b^paññaṃ^eb^ ^a^T0.0605^ea^ ^a^M0.0393^ea^ ^b^purakkhatvā  kalyāṇapīti, vikkhambhaye tāni parissayāni.^eb^

[22] ^b^aratiṃ sahetha sayanamhi pante, caturo sahetha  paridevadhamme..^eb^

[03] ^b^paññaṃ purakkhatvā kalyāṇapītī^eb^ti. ^b^paññā^eb^ti yā  paññā pajānanā vicayo pavicayo dhammavicayo...pe0... amoho  sammādiṭṭhi. ^b^paññaṃ purakkhatvā^eb^ti idhekacco paññaṃ purato katvā  carati paññādhajo paññāketu paññādhipateyyo vicayabahulo  pavicayabahulo pekkhāyanabahulo {okkhāyanabahulo (bahūsu)} sampekkhāyanabahulo  {samokkhāyanabahulo (sī0 syā0)} vibhūtavihārī  taccarito tabbahulo taggaruko tanninno tappoṇo tappabbhāro tadadhimutto  tadadhipateyyoti. evampi paññaṃ purakkhatvā.

[03] atha vā gacchanto vā ``gacchāmī''ti pajānāti, ṭhito vā  ``ṭhitomhī''ti pajānāti, nisinno vā ``nisinnomhī''ti  pajānāti, sayāno vā ``sayānomhī''ti pajānāti, yathā yathā vā  panassa kāyo paṇihito hoti tathā tathā naṃ pajānātīti. evampi  paññaṃ purakkhatvā.

[03] atha vā abhikkante paṭikkante sampajānakārī hoti, ālokite  vilokite sampajānakārī hoti, samiñjite pasārite sampajānakārī  hoti, saṅghāṭipattacīvaradhāraṇe sampajānakārī hoti, asite pīte  khāyite sāyite sampajānakārī hoti, uccārapassāvakamme  sampajānakārī hoti, gate ṭhite nisinne sutte jāgarite bhāsite  tuṇhibhāve sampajānakārī ^a^T0.0606^ea^ hotīti. evampi paññaṃ purakkhatvā.

[03] ^b^kalyāṇapītī^eb^ti buddhānussativasena uppajjati pīti  pāmojjaṃ {pāmujjaṃ (syā0)} -- kalyāṇapītīti. dhammānussati saṅghānussati  sīlānussati cāgānussati devatānussati ^a^P2.0492^ea^  ānāpānassati maraṇassati kāyagatāsativasena upasamānussativasena  uppajjati pīti pāmojjaṃ -- kalyāṇapītīti -- paññaṃ purakkhatvā  kalyāṇapīti.

[03] ^b^vikkhambhaye tāni parissayānī^eb^ti. ^b^parissayā^eb^ti  dve parissayā -- pākaṭaparissayā ca paṭicchannaparissayā ^a^V0.0372^ea^ ca...pe0...  ime vuccanti pākaṭaparissayā...pe0... ime ^a^M0.0394^ea^ vuccanti  paṭicchannaparissayā...pe0... evampi tatrāsayāti -- parissayā.  ^b^vikkhambhaye tāni parissayānī^eb^ti. tāni parissayāni  vikkhambheyya abhibhaveyya ajjhotthareyya pariyādiyeyya maddeyyāti --  vikkhambhaye tāni parissayāni.

[03] ^b^aratiṃ sahetha sayanamhi pante^eb^ti. ^b^aratī^eb^ti yā  arati aratitā anabhirati anabhiramaṇā {anabhiramanā (bahūsu) vibha0 856} ukkaṇṭhitā paritassitā.  ^b^sayanamhi pante^eb^ti pantesu vā senāsanesu aññataraññataresu vā  adhikusalesu dhammesu aratiṃ saheyya abhibhaveyya ajjhotthareyya  pariyādiyeyya maddeyyāti -- aratiṃ sahetha sayanamhi pante.

[03] ^b^caturo sahetha paridevadhamme^eb^ti. cattāro paridevanīye  dhamme saheyya parisaheyya abhibhaveyya ajjhotthareyya pariyādiyeyya  maddeyyāti -- caturo sahetha paridevadhamme.

[03] tenāha bhagavā --

[21] ``paññaṃ ^a^T0.0607^ea^ purakkhatvā kalyāṇapīti, vikkhambhaye tāni  parissayāni.

[22] aratiṃ sahetha sayanamhi pante, caturo sahetha  paridevadhamme''ti..

[03] 205^b^.^eb^

[21] ^b^kiṃsū asissaṃ kuva vā^eb^ {kuhiṃ vā (sī0),  kuvaṃ vā (syā0), kutha vā (ka0)} ^b^asissaṃ, dukkhaṃ vata settha  kuvajja sessaṃ.^eb^

[22] ^b^ete vitakke paridevaneyye, vinayetha sekho  aniketacārī^eb^ {aniketasārī (syā0)} ^b^..^eb^

[03] ^b^kiṃsū^eb^ ^a^P2.0493^ea^ ^b^asissaṃ kuva vā  asissa^eb^nti. ^b^kiṃsū asissāmī^eb^ti kiṃ bhuñjissāmi odanaṃ  vā kummāsaṃ vā sattuṃ vā macchaṃ vā maṃsaṃ vāti -- kiṃsū asissaṃ.  ^b^kuva vā asissa^eb^nti kattha bhuñjissāmi khattiyakule vā  brāhmaṇakule vā vessakule vā suddakule vāti -- kiṃsū asissaṃ kuva  vā asissaṃ.

[03] ^b^dukkhaṃ vata settha kuvajja sessa^eb^nti imaṃ rattiṃ dukkhaṃ  sayittha phalake vā taṭṭikāya vā cammakhaṇḍe vā tiṇasanthāre vā  paṇṇasanthāre vā palālasanthāre vā. āgāmirattiṃ {āgamanarattiṃ (syā0)} kattha sukhaṃ  sayissāmi mañce vā pīṭhe vā bhisiyā ^a^M0.0395^ea^ vā  bimbohane vā vihāre vā aḍḍhayoge vā pāsāde vā hammiye vā guhāya  vāti -- dukkhaṃ vata settha kuvajja sessaṃ.

[03] ^b^ete^eb^ ^a^V0.0373^ea^ ^b^vitakke paridevaneyye^eb^ti. ^b^ete vitakke^eb^ti dve  piṇḍapātapaṭisaññutte ^a^T0.0608^ea^ vitakke, dve senāsanapaṭisaññutte vitakke.  ^b^paridevaneyye^eb^ti ādevaneyye paridevaneyyeti -- ete vitakke  paridevaneyye.

[03] ^b^vinayetha sekho aniketacārī^eb^ti. ^b^sekho^eb^ti  kiṃkāraṇā vuccati sekho? sikkhatīti -- sekho. kiñca  sikkhati? adhisīlampi sikkhati, adhicittampi sikkhati,  adhipaññampi sikkhati. katamā adhisīlasikkhā...pe0... ayaṃ  adhipaññāsikkhā. imā tisso sikkhāyo āvajjanto sikkhati,  jānanto passanto paccavekkhanto cittaṃ adhiṭṭhahanto sikkhati, saddhāya  adhimuccanto sikkhati, vīriyaṃ paggaṇhanto, satiṃ upaṭṭhapento, cittaṃ  samādahanto, paññāya pajānanto ^a^P2.0494^ea^ sikkhati,  abhiññeyyaṃ abhijānanto sikkhati, pariññeyyaṃ parijānanto, pahātabbaṃ  pajahanto, bhāvetabbaṃ bhāvento, sacchikātabbaṃ sacchikaronto sikkhati  ācarati samācarati samādāya sikkhati. taṃkāraṇā vuccati --  sekho. vinayāya paṭivinayāya pahānāya vūpasamāya paṭinissaggāya  paṭipassaddhiyā adhisīlampi sikkheyya, adhicittampi sikkheyya,  adhipaññampi sikkheyya. imā tisso sikkhāyo āvajjanto  sikkheyya jānanto...pe0... sacchikātabbaṃ sacchikaronto sikkheyya  ācareyya samācareyya samādāya vatteyyāti -- vinayetha sekho.

[03] ^b^aniketacārī^eb^ti ^a^T0.0609^ea^. kathaṃ niketacārī hoti? idhekacco  kulapalibodhena samannāgato hoti, gaṇapalibodhena...  āvāsapalibodhena... cīvarapalibodhena... piṇḍapātapalibodhena...  senāsanapalibodhena... gilānapaccayabhesajjaparikkhārapalibodhena  samannāgato hoti. evaṃ niketacārī hoti. kathaṃ aniketacārī  hoti? idha bhikkhu na kulapalibodhena samannāgato hoti, na  gaṇapalibodhena... na āvāsapalibodhena... na cīvarapalibodhena... na  piṇḍapātapalibodhena... na senāsanapalibodhena... na  gilānapaccayabhesajjaparikkhārapalibodhena samannāgato hoti. evaṃ  aniketacārī hoti.

[21] ``magadhaṃ ^a^M0.0396^ea^ gatā kosalaṃ gatā, ekacciyā  pana vajjibhūmiyā.

[22] migā viya asaṅghacārino {māgadhā visaṅghacārino (syā0)}, aniketā viharanti  bhikkhavo..

[21] ``sādhu ^a^V0.0374^ea^ caritakaṃ sādhu sucaritaṃ, sādhu sadā  aniketavihāro.

[22] atthapucchanaṃ padakkhiṇaṃ kammaṃ, etaṃ sāmaññaṃ  akiñcanassā''ti..

[03] vinayetha ^a^P2.0495^ea^ sekho aniketacārī. tenāha  bhagavā --

[21] ``kiṃsū asissaṃ kuva vā asissaṃ, dukkhaṃ vata settha  kuvajja sessaṃ.

[22] ete ^a^T0.0610^ea^ vitakke paridevaneyye, vinayetha sekho  aniketacārī''ti..

[03] 206^b^.^eb^

[21] ^b^annañca laddhā vasanañca kāle, mattaṃ sa jaññā^eb^  {mattaṃ so jaññā (syā0)} ^b^idha tosanatthaṃ.^eb^

[22] ^b^so tesu gutto yatacāri gāme, rusitopi^eb^ {dūsitopi (ka0)} ^b^vācaṃ  pharusaṃ na vajjā..^eb^

[03] ^b^annañca laddhā vasanañca kāle^eb^ti. ^b^anna^eb^nti odano  kummāso sattu maccho maṃsaṃ. ^b^vasana^eb^nti cha cīvarāni --  khomaṃ, kappāsikaṃ, koseyyaṃ, kambalaṃ, sāṇaṃ, bhaṅgaṃ. ^b^annañca  laddhā vasanañca kāle^eb^ti. cīvaraṃ labhitvā piṇḍapātaṃ labhitvā na  kuhanāya, na lapanāya, na nemittikatāya, na nippesikatāya, na  lābhena lābhaṃ nijigīsanatāya, na dārudānena, na veḷudānena, na  pattadānena, na pupphadānena, na phaladānena, na sinānadānena, na  cuṇṇadānena, na mattikādānena, na dantakaṭṭhadānena, na mukhodakadānena,  na cātukamyatāya, na muggasūpyatāya, na pāribhaṭyatāya, na  pīṭhamaddikatāya, na vatthuvijjāya, na tiracchānavijjāya, na  aṅgavijjāya, na nakkhattavijjāya, na dūtagamanena, na pahiṇagamanena,  na jaṅghapesanikena, na vejjakammena, na piṇḍapaṭipiṇḍakena, na  dānānuppadānena dhammena samena laddhā ^a^P2.0496^ea^ labhitvā  adhigantvā vinditvā paṭilabhitvāti -- annañca laddhā vasanañca  kāle.

[03] ^b^mattaṃ^eb^ ^a^M0.0397^ea^ ^b^sa jaññā idha tosanattha^eb^nti.  ^b^mattaṃ sa jaññā^eb^ti ^a^T0.0611^ea^ dvīhi kāraṇehi mattaṃ jāneyya --  paṭiggahaṇato vā paribhogato vā. kathaṃ paṭiggahaṇato mattaṃ jānāti?  thokepi diyyamāne kulānudayāya {kulānuddayāya (sī0 ka0)} kulānurakkhāya kulānukampāya  paṭiggaṇhāti, bahukepi diyyamāne kāyaparihārikaṃ cīvaraṃ paṭiggaṇhāti  kucchiparihārikaṃ piṇḍapātaṃ paṭiggaṇhāti. evaṃ paṭiggahaṇato mattaṃ  jānāti. kathaṃ paribhogato mattaṃ jānāti?

[03] paṭisaṅkhā ^a^V0.0375^ea^ yoniso cīvaraṃ paṭisevati yāvadeva sītassa  paṭighātāya uṇhassa paṭighātāya ḍaṃsamakasavātātapasarīsapasamphassānaṃ  paṭighātāya, yāvadeva hirikopīnapaṭicchādanatthaṃ.

[03] paṭisaṅkhā yoniso piṇḍapātaṃ paṭisevati neva davāya na  madāya na maṇḍanāya na vibhūsanāya, yāvadeva imassa kāyassa ṭhitiyā  yāpanāya vihiṃsūparatiyā brahmacariyānuggahāya. iti purāṇañca vedanaṃ  paṭihaṅkhāmi navañca vedanaṃ na uppādessāmi, yātrā ca me bhavissati  anavajjatā ca phāsuvihāro ca.

[03] paṭisaṅkhā yoniso senāsanaṃ paṭisevati yāvadeva sītassa  paṭighātāya uṇhassa paṭighātāya ḍaṃsamakasavātātapasarīsapasamphassānaṃ  paṭighātāya, yāvadeva utuparissayavinodanapaṭisallānārāmatthaṃ.

[03] paṭisaṅkhā yoniso gilānapaccayabhesajjaparikkhāraṃ paṭisevati  yāvadeva uppannānaṃ veyyābyādhikānaṃ {veyyābādhikānaṃ (sī0 syā0)} vedanānaṃ paṭighātāya  abyāpajjaparamatāya.

[03] evaṃ paribhogato mattaṃ jānāti. ^b^mattaṃ ^a^T0.0612^ea^ sa jaññā^eb^ti.  imehi dvīhi kāraṇehi mattaṃ jāneyya ājāneyya paṭivijāneyya  paṭivijjheyyāti -- mattaṃ sa jaññā.

[03] ^b^idha tosanattha^eb^nti. idha bhikkhu santuṭṭho hoti  itarītarena cīvarena itarītaracīvarasantuṭṭhiyā ca vaṇṇavādī, na ca  cīvarahetu anesanaṃ appatirūpaṃ āpajjati; aladdhā ca cīvaraṃ na  paritassati, laddhā ^a^P2.0497^ea^ ca cīvaraṃ agadhito  amucchito anajjhāpanno, ādīnavadassāvī nissaraṇapañño  paribhuñjati; tāya ^a^M0.0398^ea^ ca pana itarītaracīvarasantuṭṭhiyā  nevattānukkaṃseti, na paraṃ vambheti. yo hi tattha dakkho analaso  sampajāno paṭissato -- ayaṃ vuccati bhikkhu porāṇe aggaññe  ariyavaṃse ṭhito.

[03] puna caparaṃ bhikkhu santuṭṭho hoti itarītarena piṇḍapātena  itarītarapiṇḍapātasantuṭṭhiyā ca vaṇṇavādī, na ca piṇḍapātahetu anesanaṃ  appatirūpaṃ āpajjati, aladdhā ca piṇḍapātaṃ na paritassati, laddhā ca  piṇḍapātaṃ agadhito amucchito anajjhāpanno, ādīnavadassāvī  nissaraṇapañño paribhuñjati; tāya ca pana itarītarapiṇḍapātasantuṭṭhiyā  nevattānukkaṃseti, na paraṃ ^a^V0.0376^ea^ vambheti. yo hi tattha dakkho analaso  sampajāno paṭissato -- ayaṃ vuccati bhikkhu porāṇe aggaññe  ariyavaṃse ṭhito.

[03] puna caparaṃ bhikkhu santuṭṭho hoti itarītarena senāsanena  itarītarasenāsanasantuṭṭhiyā ca vaṇṇavādī, na ca senāsanahetu anesanaṃ  appatirūpaṃ āpajjati ^a^T0.0613^ea^, aladdhā ca senāsanaṃ na paritassati, laddhā ca  senāsanaṃ agadhito amucchito anajjhāpanno, ādīnavadassāvī  nissaraṇapañño paribhuñjati; tāya ca pana itarītarasenāsanasantuṭṭhiyā  nevattānukkaṃseti, na paraṃ vambheti. yo hi tattha dakkho analaso  sampajāno paṭissato -- ayaṃ vuccati bhikkhu porāṇe aggaññe  ariyavaṃse ṭhito.

[03] puna caparaṃ bhikkhu santuṭṭho hoti itarītarena  gilānapaccayabhesajjaparikkhārena,  itarītaragilānapaccayabhesajjaparikkhārasantuṭṭhiyā ca vaṇṇavādī, na ca  gilānapaccayabhesajjaparikkhārahetu anesanaṃ appatirūpaṃ āpajjati,  aladdhā ca gilānapaccayabhesajjaparikkhāraṃ na paritassati, laddhā ca  gilānapaccayabhesajjaparikkhāraṃ agadhito amucchito anajjhāpanno,  ādīnavadassāvī nissaraṇapañño paribhuñjati; tāya ca pana  itarītaragilānapaccayabhesajjaparikkhārasantuṭṭhiyā nevattānukkaṃseti, na paraṃ  vambheti. yo hi tattha dakkho analaso sampajāno paṭissato --  ayaṃ vuccati bhikkhu porāṇe aggaññe ariyavaṃse ṭhitoti -- mattaṃ sa  jaññā idha tosanatthaṃ.

[03] ^b^so^eb^ ^a^P2.0498^ea^ ^a^M0.0399^ea^ ^b^tesu gutto  yatacāri gāme^eb^ti. ^b^so tesu gutto^eb^ti cīvare piṇḍapāte  senāsane gilānapaccayabhesajjaparikkhāre gutto gopito rakkhito  saṃvutoti. evampi so tesu gutto. atha vā āyatanesu gutto  gopito rakkhito saṃvutoti. evampi so tesu gutto.

[03] ^b^yatacāri gāme^eb^ti gāme yato yatto paṭiyatto gutto  gopito ^a^T0.0614^ea^ rakkhito saṃvutoti -- so tesu gutto yatacāri gāme.

[03] ^b^rusitopi vācaṃ pharusaṃ na vajjā^eb^ti. dūsito khuṃsito  vambhito ghaṭṭito garahito upavadito pharusena kakkhaḷena nappaṭivajjā  nappaṭibhaṇeyya, akkosantaṃ na paccakkoseyya, rosantaṃ nappaṭiroseyya,  bhaṇḍantaṃ na paṭibhaṇḍeyya, na kalahaṃ kareyya, na bhaṇḍanaṃ kareyya, na  viggahaṃ kareyya, na vivādaṃ kareyya, na medhagaṃ kareyya, kalahaṃ bhaṇḍanaṃ  viggahaṃ vivādaṃ medhagaṃ pajaheyya ^a^V0.0377^ea^ vinodeyya byantiṃ kareyya anabhāvaṃ  gameyya, kalahabhaṇḍanaviggahavivādamedhagā ārato assa virato  paṭivirato nikkhanto nissaṭo vippamutto visaññutto  vimariyādikatena cetasā vihareyyāti -- rusitopi vācaṃ pharusaṃ na  vajjā.

[03] tenāha bhagavā --

[21] ``annañca laddhā vasanañca kāle, mattaṃ sa jaññā idha  tosanatthaṃ.

[22] so tesu gutto yatacāri gāme, rusitopi vācaṃ pharusaṃ  na vajjā''ti..

[03] 207^b^.^eb^

[21] ^b^okkhittacakkhu na ca pādalolo, jhānānuyutto  bahujāgarassa.^eb^

[22] ^b^upekkhamārabbha samāhitatto, takkāsayaṃ  kukkuccañcupacchinde^eb^ {kukkucciyūpacchinde (syā0)} ^b^..^eb^

[03] ^b^okkhittacakkhu na ca pādalolo^eb^ti. kathaṃ khittacakkhu  hoti ^a^T0.0615^ea^? idhekacco bhikkhu cakkhulolo, cakkhuloliyena samannāgato  hoti, ``adiṭṭhaṃ dakkhitabbaṃ, diṭṭhaṃ samatikkamitabba''nti ārāmena  ārāmaṃ uyyānena uyyānaṃ gāmena ^a^P2.0499^ea^ gāmaṃ nigamena  nigamaṃ nagarena nagaraṃ raṭṭhena raṭṭhaṃ janapadena janapadaṃ dīghacārikaṃ  ^a^M0.0400^ea^ anavaṭṭhitacārikaṃ anuyutto ca hoti rūpadassanāya.  evampi khittacakkhu hoti.

[03] atha vā bhikkhu antaragharaṃ paviṭṭho vīthiṃ paṭipanno asaṃvuto  gacchati hatthiṃ olokento, assaṃ olokento, rathaṃ olokento,  pattiṃ olokento, itthiyo olokento, purise olokento, kumārake  olokento, kumārikāyo olokento, antarāpaṇaṃ olokento,  gharamukhāni olokento, uddhaṃ olokento, adho olokento,  disāvidisaṃ vipekkhamāno {pekkhamāno (bahūsu)} gacchati. evampi khittacakkhu hoti.

[03] atha vā bhikkhu cakkhunā rūpaṃ disvā nimittaggāhī hoti  anubyañjanaggāhī. yatvādhikaraṇamenaṃ cakkhundriyaṃ asaṃvutaṃ viharantaṃ  abhijjhādomanassā pāpakā akusalā dhammā anvāssaveyyuṃ, tassa  saṃvarāya nappaṭipajjati, na rakkhati cakkhundriyaṃ, cakkhundriye na  saṃvaraṃ āpajjati. evampi khittacakkhu hoti.

[03] yathā vā paneke bhonto samaṇabrāhmaṇā saddhādeyyāni bhojanāni  bhuñjitvā te evarūpaṃ visūkadassanaṃ anuyuttā viharanti, seyyathidaṃ --  naccaṃ gītaṃ vāditaṃ pekkhaṃ akkhānaṃ pāṇissaraṃ ^a^V0.0378^ea^ vetāḷaṃ kumbhathūṇaṃ  sobhanakaṃ caṇḍālaṃ vaṃsaṃ dhovanaṃ hatthiyuddhaṃ assayuddhaṃ mahiṃsayuddhaṃ  usabhayuddhaṃ ajayuddhaṃ meṇḍayuddhaṃ kukkuṭayuddhaṃ vaṭṭakayuddhaṃ daṇḍayuddhaṃ ^a^T0.0616^ea^ muṭṭhiyuddhaṃ  nibbuddhaṃ uyyodhikaṃ balaggaṃ senābyūhaṃ anīkadassanaṃ iti vā.  evampi khittacakkhu hoti.

[03] kathaṃ na khittacakkhu hoti? idhekacco bhikkhu na cakkhulolo  na cakkhuloliyena samannāgato hoti ``adiṭṭhaṃ dakkhitabbaṃ diṭṭhaṃ  samatikkamitabba''nti na ārāmena ārāmaṃ na uyyānena uyyānaṃ na  gāmena gāmaṃ na nigamena nigamaṃ na nagarena nagaraṃ na raṭṭhena raṭṭhaṃ na  janapadena janapadaṃ dīghacārikaṃ anavaṭṭhitacārikaṃ ananuyutto ca hoti  rūpadassanāya ^a^P2.0500^ea^. evampi na khittacakkhu hoti.

[03] atha vā bhikkhu antaragharaṃ paviṭṭho vīthiṃ paṭipanno saṃvuto  gacchati na hatthiṃ olokento...pe0... na disāvidisaṃ vipekkhamāno  gacchati. evampi na khittacakkhu hoti.

[03] atha ^a^M0.0401^ea^ vā bhikkhu cakkhunā rūpaṃ disvā na  nimittaggāhī hoti...pe0... cakkhundriye saṃvaraṃ āpajjati. evampi  na khittacakkhu hoti.

[03] yathā vā paneke bhonto samaṇabrāhmaṇā saddhādeyyāni bhojanāni  bhuñjitvā...pe0... anīkadassanaṃ iti vā. evarūpā  visūkadassanānuyogā paṭivirato hoti. evampi na khittacakkhu  hotīti -- okkhittacakkhu.

[03] ^b^na ca pādalolo^eb^ti. kathaṃ pādalolo hoti? idhekacco  bhikkhu pādalolo pādaloliyena samannāgato hoti, ārāmena  ārāmaṃ...pe0... dīghacārikaṃ anavaṭṭhitacārikaṃ anuyutto hoti  rūpadassanāya. evampi pādalolo hoti.

[03] atha vā bhikkhu antopi saṅghārāme pādalolo pādaloliyena  samannāgato hoti, na atthahetu na kāraṇahetu uddhato ^a^T0.0617^ea^ avūpasantacitto  pariveṇato pariveṇaṃ gacchati. vihārato...pe0... iti bhavābhavakathaṃ  katheti. evampi pādalolo hoti.

[03] ^b^na ca pādalolo^eb^ti. pādaloliyaṃ pajaheyya vinodeyya  byantiṃ kareyya anabhāvaṃ gameyya, pādaloliyā ārato assa virato  paṭivirato nikkhanto nissaṭo vippamutto visaññutto  vimariyādikatena ^a^V0.0379^ea^ cetasā vihareyya, paṭisallānārāmo assa  paṭisallānarato ajjhattaṃ cetosamathamanuyutto anirākatajjhāno  vipassanāya samannāgato brūhetā suññāgāraṃ jhāyī jhānarato  ekattamanuyutto sadatthagarukoti -- okkhittacakkhu na ca pādalolo.

[03] ^b^jhānānuyutto bahujāgarassā^eb^ti. ^b^jhānānuyutto^eb^ti  dvīhi kāraṇehi jhānānuyutto -- anuppannassa vā paṭhamassa jhānassa  uppādāya yutto payutto āyutto samāyutto, anuppannassa vā dutiyassa  jhānassa... tatiyassa jhānassa... catutthassa jhānassa uppādāya yutto  payutto āyutto samāyuttoti. evampi jhānānuyutto. atha vā  uppannaṃ vā paṭhamaṃ jhānaṃ āsevati bhāveti bahulīkaroti {bahuliṃ karoti (ka0)}, uppannaṃ vā  dutiyaṃ ^a^P2.0501^ea^ jhānaṃ ^a^M0.0402^ea^... tatiyaṃ jhānaṃ...  catutthaṃ jhānaṃ āsevati bhāveti bahulīkarotīti. evampi  jhānānuyutto.

[03] ^b^bahujāgarassā^eb^ti idha bhikkhu divasaṃ caṅkamena nisajjāya  āvaraṇīyehi dhammehi cittaṃ parisodheti, rattiyā paṭhamaṃ yāmaṃ caṅkamena  nisajjāya āvaraṇīyehi dhammehi cittaṃ parisodheti, rattiyā majjhimaṃ ^a^T0.0618^ea^  yāmaṃ dakkhiṇena passena sīhaseyyaṃ kappeti pāde pādaṃ accādhāya sato  sampajāno uṭṭhānasaññaṃ manasi katvā, rattiyā pacchimaṃ yāmaṃ paccuṭṭhāya  caṅkamena nisajjāya āvaraṇīyehi dhammehi cittaṃ parisodhetīti --  jhānānuyutto bahujāgarassa.

[03] ^b^upekkhamārabbha samāhitatto^eb^ti. ^b^upekkhā^eb^ti yā  catutthe jhāne upekkhā upekkhanā ajjhupekkhanā cittasamatā  cittappassaddhatā majjhattatā cittassa. ^b^samāhitatto^eb^ti yā  cittassa ṭhiti saṇṭhiti avaṭṭhiti avisāhāro avikkhepo  avisāhaṭamānasatā samatho samādhindriyaṃ samādhibalaṃ sammāsamādhi.  ^b^upekkhamārabbha samāhitatto^eb^ti. catutthe jhāne upekkhaṃ ārabbha  ekaggacitto avikkhittacitto avisāhaṭamānasoti -- upekkhamārabbha  samāhitatto.

[03] ^b^takkāsayaṃ kukkuccañcupacchinde^eb^ti. ^b^takkā^eb^ti nava  vitakkā -- kāmavitakko, byāpādavitakko, vihiṃsāvitakko,  ñātivitakko, janapadavitakko, amaravitakko, parānudayatāpaṭisaññutto  vitakko, lābhasakkārasilokapaṭisaññutto vitakko,  anavaññattipaṭisaññutto vitakko -- ime vuccanti nava vitakkā.  kāmavitakkānaṃ kāmasaññāsayo, byāpādavitakkānaṃ byāpādasaññāsayo,  vihiṃsāvitakkānaṃ vihiṃsāsaññāsayo. atha vā takkānaṃ vitakkānaṃ  saṅkappānaṃ avijjāsayo, ayoniso manasikāro āsayo, asmimāno  āsayo, anottappaṃ āsayo, uddhaccaṃ āsayo.

[03] ^b^kukkucca^eb^nti ^a^V0.0380^ea^ hatthakukkuccampi kukkuccaṃ pādakukkuccampi ^a^T0.0619^ea^ kukkuccaṃ  hatthapādakukkuccampi kukkuccaṃ, akappiye kappiyasaññitā kappiye  akappiyasaññitā, avajje vajjasaññitā, vajje avajjasaññitā. yaṃ  evarūpaṃ kukkuccaṃ kukkuccāyanā kukkuccāyitattaṃ ^a^P2.0502^ea^ cetaso  vippaṭisāro manovilekho -- idaṃ vuccati kukkuccaṃ.

[03] api ^a^M0.0403^ea^ ca dvīhi kāraṇehi uppajjati kukkuccaṃ  cetaso vippaṭisāro manovilekho -- katattā ca akatattā ca. kathaṃ  katattā ca akatattā ca uppajjati kukkuccaṃ cetaso vippaṭisāro  manovilekho? ``kataṃ me kāyaduccaritaṃ, akataṃ me  kāyasucarita''nti uppajjati kukkuccaṃ cetaso vippaṭisāro manovilekho.  ``kataṃ me vacīduccaritaṃ... kataṃ me manoduccaritaṃ... kato me  pāṇātipāto, akatā me pāṇātipātā veramaṇī''ti uppajjati kukkuccaṃ  cetaso vippaṭisāro manovilekho. ``kataṃ me adinnādānaṃ... kato  me kāmesumicchācāro... kato me musāvādo... katā me  pisuṇavācā... katā me pharusavācā... kato me samphappalāpo... katā  me abhijjhā... kato me byāpādo... katā me micchādiṭṭhi, akatā  me sammādiṭṭhī''ti uppajjati kukkuccaṃ cetaso vippaṭisāro  manovilekho. evaṃ katattā ca akatattā ca uppajjati kukkuccaṃ cetaso  vippaṭisāro manovilekho.

[03] atha vā ``sīlesumhi na paripūrakārī''ti uppajjati kukkuccaṃ  cetaso vippaṭisāro manovilekho; ``indriyesumhi aguttadvāro''ti...  ``bhojane amattaññūmhī''ti... ``jāgariyaṃ ^a^T0.0620^ea^ ananuyuttomhī''ti...  ``na satisampajaññena samannāgatomhī''ti... ``abhāvitā me cattāro  satipaṭṭhānā''ti... ``abhāvitā me cattāro sammappadhānā''ti...  ``abhāvitā me cattāro iddhipādā''ti... ``abhāvitāni me  pañcindriyānī''ti... ``abhāvitāni me pañca balānī''ti...  ``abhāvitā me satta bojjhaṅgā''ti... ``abhāvito me ariyo  aṭṭhaṅgiko maggo''ti... ``dukkhaṃ me apariññāta''nti...  ``dukkhasamudayo me appahīno''ti... ``maggo me abhāvito''ti...  ``nirodho me asacchikato''ti uppajjati kukkuccaṃ cetaso  vippaṭisāro manovilekho. ^b^takkāsayaṃ kukkuccañcupacchinde^eb^ti.  takkañca takkāsayañca kukkuccañca upacchindeyya chindeyya ucchindeyya  samucchindeyya pajaheyya vinodeyya byantiṃ kareyya anabhāvaṃ gameyyāti  -- takkāsayaṃ kukkuccañcupacchinde.

[03] tenāha ^a^V0.0381^ea^ bhagavā --

[21] ``okkhittacakkhu na ca pādalolo, jhānānuyutto  bahujāgarassa.

[22] upekkhamārabbha samāhitatto, takkāsayaṃ  kukkuccañcupacchinde''ti..

[03] 208^b^.^eb^

[21] ^b^cudito^eb^ ^a^P2.0503^ea^ ^a^M0.0404^ea^  ^b^vacībhi satimābhinande, sabrahmacārīsu khilaṃ pabhinde.^eb^

[22] ^b^vācaṃ pamuñce kusalaṃ nātivelaṃ, janavādadhammāya na  cetayeyya..^eb^

[03] ^b^cudito vacībhi satimābhinande^eb^ti. ^b^cudito^eb^ti  upajjhāyā vā ^a^T0.0621^ea^ ācariyā vā samānupajjhāyakā vā samānācariyakā vā  mittā vā sandiṭṭhā vā sambhattā vā sahāyā vā codenti -- ``idaṃ  te, āvuso, ayuttaṃ, idaṃ te appattaṃ, idaṃ te asāruppaṃ, idaṃ te  asīlaṭṭha''nti. satiṃ upaṭṭhapetvā taṃ codanaṃ nandeyya abhinandeyya  modeyya anumodeyya iccheyya sādiyeyya patthayeyya pihayeyya  abhijappeyya. yathā itthī vā puriso vā daharo yuvā  maṇḍanajātiko sīsaṃnhāto uppalamālaṃ vā vassikamālaṃ vā  adhimuttakamālaṃ vā labhitvā ubhohi hatthehi paṭiggahetvā uttamaṅge  sirasmiṃ patiṭṭhāpetvā nandeyya abhinandeyya modeyya anumodeyya  iccheyya sādiyeyya patthayeyya pihayeyya abhijappeyya; evameva satiṃ  upaṭṭhapetvā taṃ codanaṃ nandeyya abhinandeyya modeyya anumodeyya  iccheyya sādiyeyya patthayeyya pihayeyya abhijappeyya.

[21] ``nidhīnaṃva {nidhinaṃva (ka0) dha0 pa0 76} pavattāraṃ, yaṃ passe vajjadassinaṃ.

[22] niggayhavādiṃ medhāviṃ, tādisaṃ paṇḍitaṃ bhaje..

[21] ``tādisaṃ bhajamānassa, seyyo hoti na pāpiyo.

[27] ovadeyyānusāseyya, asabbhā ca nivāraye.

[22] satañhi so piyo hoti, asataṃ hoti appiyo''ti..

[03] ^b^cudito vacībhi satimābhinande, sabrahmacārīsu khilaṃ  pabhinde^eb^ti. ^b^sabrahmacārī^eb^ti ekakammaṃ ekuddeso ^a^T0.0622^ea^ samasikkhatā.  ^b^sabrahmacārīsu khilaṃ pabhinde^eb^ti. sabrahmacārīsu āhatacittataṃ  khilajātataṃ pabhindeyya ^a^P2.0504^ea^, pañcapi cetokhile  bhindeyya, tayopi cetokhile bhindeyya, rāgakhilaṃ dosakhilaṃ  mohakhilaṃ bhindeyya pabhindeyya sambhindeyyāti -- sabrahmacārīsu khilaṃ  pabhinde.

[03] ^b^vācaṃ^eb^ ^a^V0.0382^ea^ ^a^M0.0405^ea^ ^b^pamuñce kusalaṃ nātivela^eb^nti.  ñāṇasamuṭṭhitaṃ vācaṃ muñceyya, atthūpasaṃhitaṃ dhammūpasaṃhitaṃ kālena  sāpadesaṃ pariyantavatiṃ vācaṃ muñceyya pamuñceyyāti -- vācaṃ pamuñce  kusalaṃ. ^b^nātivela^eb^nti. ^b^velā^eb^ti dve velā -- kālavelā  ca sīlavelā ca. katamā kālavelā? kālātikkantaṃ vācaṃ na  bhāseyya, velātikkantaṃ vācaṃ na bhāseyya, kālavelātikkantaṃ vācaṃ na  bhāseyya, kālaṃ asampattaṃ vācaṃ na bhāseyya, velaṃ asampattaṃ vācaṃ na  bhāseyya, kālavelaṃ asampattaṃ vācaṃ na bhāseyya.

[21] ``yo ve {ca (syā0)} kāle asampatte, ativelañca bhāsati.

[22] evaṃ so nihato seti, kokilāyeva {kokiliyāva (syā0)} atrajo''ti..

[03] ayaṃ kālavelā. katamā sīlavelā? ratto vācaṃ na bhāseyya,  duṭṭho vācaṃ na bhāseyya, mūḷho vācaṃ na bhāseyya, musāvādaṃ na  bhāseyya, pisuṇavācaṃ na bhāseyya, pharusavācaṃ na bhāseyya, samphappalāpaṃ  na bhāseyya na katheyya na bhaṇeyya na dīpayeyya na vohareyya. ayaṃ  sīlavelāti ^a^T0.0623^ea^ -- vācaṃ pamuñce kusalaṃ nātivelaṃ.

[03] ^b^janavādadhammāya na cetayeyyā^eb^ti. ^b^janā^eb^ti khattiyā  ca brāhmaṇā ca vessā ca suddā ca gahaṭṭhā ca pabbajitā ca devā  ^a^P2.0505^ea^ ca manussā ca. janassa vādāya upavādāya  nindāya garahāya akittiyā avaṇṇahārikāya sīlavipattiyā vā  ācāravipattiyā vā diṭṭhivipattiyā vā ājīvavipattiyā vā na  cetayeyya cetanaṃ na uppādeyya cittaṃ na uppādeyya saṅkappaṃ na uppādeyya  manasikāraṃ na uppādeyyāti -- janavādadhammāya na cetayeyya.

[03] tenāha bhagavā --

[21] ``cudito vacībhi satimābhinande, sabrahmacārīsu khilaṃ  pabhinde.

[22] vācaṃ pamuñce kusalaṃ nātivelaṃ, janavādadhammāya na  cetayeyyā''ti..

[03] 209^b^.^eb^

[21] ^b^athāparaṃ pañca rajāni loke, yesaṃ satīmā  vinayāya sikkhe.^eb^

[22] ^b^rūpesu saddesu atho rasesu, gandhesu phassesu sahetha  rāgaṃ..^eb^

[03] ^b^athāparaṃ^eb^ ^a^V0.0383^ea^ ^a^M0.0406^ea^ ^b^pañca rajāni loke^eb^ti.  ^b^athā^eb^ti padasandhi padasaṃsaggo padapāripūrī akkharasamavāyo  byañjanasiliṭṭhatā padānupubbatāpetaṃ -- athāti. ^b^pañca rajānī^eb^ti  rūparajo, saddarajo, gandharajo, rasarajo, phoṭṭhabbarajo.

[21] ``rāgo ^a^T0.0624^ea^ rajo na ca pana reṇu vuccati, rāgassetaṃ  adhivacanaṃ rajoti.

[22] etaṃ rajaṃ vippajahitvā {paṭivinoditvā (ka0)} paṇḍitā, viharanti te  vigatarajassa sāsane..

[21] ``doso rajo na ca pana reṇu vuccati...pe0....

[22] viharanti te vigatarajassa sāsane..

[21] ``moho rajo na ca pana reṇu vuccati...pe0....

[22] viharanti te vigatarajassa sāsane''..

[03] ^b^loke^eb^ti ^a^P2.0506^ea^ apāyaloke manussaloke  devaloke khandhaloke dhātuloke āyatanaloketi -- athāparaṃ pañca  rajāni loke.

[03] ^b^yesaṃ satīmā vinayāya sikkhe^eb^ti. ^b^yesa^eb^nti  rūparāgassa saddarāgassa gandharāgassa rasarāgassa phoṭṭhabbarāgassa.  ^b^satīmā^eb^ti yā sati anussati paṭissati sati saraṇatā  dhāraṇatā apilāpanatā asammussanatā satindriyaṃ satibalaṃ sammāsati  satisambojjhaṅgo ekāyanamaggo -- ayaṃ vuccati sati. imāya  satiyā upeto samupeto upagato samupagato upapanno samupapanno  samannāgato. so vuccati satimā ^a^T0.0625^ea^. ^b^sikkhe^eb^ti tisso  sikkhā -- adhisīlasikkhā, adhicittasikkhā, adhipaññāsikkhā.  katamā adhisīlasikkhā...pe0... ayaṃ adhipaññāsikkhā. ^b^yesaṃ  satīmā vinayāya sikkhe^eb^ti. satimā puggalo yesaṃ rūparāgassa  saddarāgassa gandharāgassa rasarāgassa phoṭṭhabbarāgassa vinayāya  paṭivinayāya pahānāya vūpasamāya paṭinissaggāya paṭipassaddhiyā  adhisīlampi sikkheyya adhicittampi sikkheyya adhipaññampi  sikkheyya, imā tisso sikkhāyo āvajjanto sikkheyya, jānanto  sikkheyya...pe0... sacchikātabbaṃ sacchikaronto sikkheyya ācareyya  samācareyya samādāya vatteyyāti -- yesaṃ satīmā vinayāya sikkhe.

[03] ^b^rūpesu^eb^ ^a^V0.0384^ea^ ^a^M0.0407^ea^ ^b^saddesu atho rasesu, gandhesu  phassesu sahetha rāga^eb^nti. rūpesu saddesu gandhesu rasesu phoṭṭhabbesu  rāgaṃ saheyya parisaheyya abhibhaveyya ajjhotthareyya pariyādiyeyya  maddeyyāti -- rūpesu saddesu atho rasesu gandhesu phassesu sahetha rāgaṃ.

[03] tenāha bhagavā --

[21] ``athāparaṃ pañca rajāni loke, yesaṃ satīmā vinayāya  sikkhe.

[22] rūpesu saddesu atho rasesu, gandhesu phassesu sahetha  rāga''nti..

[03] 210^b^.^eb^

[21] ^b^etesu dhammesu vineyya chandaṃ, bhikkhu satimā  suvimuttacitto.

[22] kāle ^a^T0.0626^ea^ ^a^P2.0507^ea^ so sammā dhammaṃ  parivīmaṃsamāno, ekodibhūto vihane tamaṃ so.. [iti bhagavā]^eb^

[03] ^b^etesu dhammesu vineyya chanda^eb^nti. ^b^etesū^eb^ti rūpesu  saddesu gandhesu rasesu phoṭṭhabbesu. ^b^chando^eb^ti yo kāmesu  kāmacchando kāmarāgo kāmanandī kāmataṇhā kāmasneho kāmapariḷāho  kāmamucchā kāmajjhosānaṃ kāmogho kāmayogo kāmupādānaṃ...pe0...  kāmacchandanīvaraṇaṃ. ^b^etesu dhammesu vineyya chanda^eb^nti. etesu  dhammesu chandaṃ vineyya paṭivineyya pajaheyya vinodeyya byantiṃ kareyya  anabhāvaṃ gameyyāti -- etesu dhammesu vineyya chandaṃ.

[03] ^b^bhikkhu satimā suvimuttacitto^eb^ti. ^b^bhikkhū^eb^ti  puthujjanakalyāṇako vā bhikkhu, sekho vā bhikkhu. ^b^satimā^eb^ti  yā sati anussati...pe0... sammāsati satisambojjhaṅgo  ekāyanamaggo -- ayaṃ vuccati sati. imāya satiyā upeto  samupeto...pe0... so vuccati satimā.

[03] ^b^bhikkhu satimā suvimuttacitto^eb^ti. paṭhamaṃ jhānaṃ  samāpannassa nīvaraṇehi cittaṃ muttaṃ vimuttaṃ suvimuttaṃ, dutiyaṃ jhānaṃ  samāpannassa vitakkavicārehi cittaṃ muttaṃ vimuttaṃ suvimuttaṃ, tatiyaṃ jhānaṃ  samāpannassa pītiyā ca cittaṃ muttaṃ vimuttaṃ suvimuttaṃ, catutthaṃ jhānaṃ  samāpannassa sukhadukkhehi cittaṃ muttaṃ vimuttaṃ suvimuttaṃ;  ākāsānañcāyatanaṃ samāpannassa rūpasaññāya paṭighasaññāya  nānattasaññāya cittaṃ muttaṃ vimuttaṃ suvimuttaṃ, viññāṇañcāyatanaṃ  samāpannassa ^a^T0.0627^ea^ ākāsānañcāyatanasaññāya ^a^M0.0408^ea^ cittaṃ...  ākiñcaññāyatanaṃ samāpannassa viññāṇañcāyatanasaññāya cittaṃ...  nevasaññānāsaññāyatanaṃ samāpannassa ākiñcaññāyatanasaññāya cittaṃ  muttaṃ vimuttaṃ suvimuttaṃ; sotāpannassa sakkāyadiṭṭhiyā vicikicchāya  sīlabbataparāmāsā ^a^V0.0385^ea^ diṭṭhānusayā vicikicchānusayā tadekaṭṭhehi ca  kilesehi cittaṃ muttaṃ vimuttaṃ suvimuttaṃ, sakadāgāmissa oḷārikā  kāmarāgānusayā paṭighānusayā tadekaṭṭhehi ca kilesehi cittaṃ muttaṃ  vimuttaṃ suvimuttaṃ ^a^P2.0508^ea^, anāgāmissa anusahagatā  kāmarāgasaññojanā paṭighasaññojanā anusahagatā kāmarāgānusayā  paṭighānusayā tadekaṭṭhehi ca kilesehi cittaṃ muttaṃ vimuttaṃ suvimuttaṃ,  arahato rūparāgā arūparāgā mānā uddhaccā avijjāya mānānusayā  bhavarāgānusayā avijjānusayā tadekaṭṭhehi ca kilesehi bahiddhā ca  sabbanimittehi cittaṃ muttaṃ vimuttaṃ suvimuttanti -- bhikkhu satimā  suvimuttacitto.

[03] ^b^kālena so sammā dhammaṃ parivīmaṃsamāno^eb^ti.  ^b^kālenā^eb^ti uddhate citte samathassa {samādhissa (sī0)} kālo, samāhite citte  vipassanāya kālo.

[21] ``kāle paggaṇhati cittaṃ, niggaṇhati punāpare {athāpare (syā0)}.

[22] sampahaṃsati kālena, kāle cittaṃ samādahe..

[21] ``ajjhupekkhati kālena, so yogī kālakovido.

[22] kimhi kālamhi paggāho, kimhi kāle viniggaho..

[21] ``kimhi ^a^T0.0628^ea^ pahaṃsanākālo, samathakālo ca kīdiso.

[22] upekkhākālaṃ cittassa, kathaṃ dasseti yogino..

[21] ``līne cittamhi paggāho, uddhatasmiṃ viniggaho.

[22] nirassādagataṃ cittaṃ, sampahaṃseyya tāvade..

[21] ``sampahaṭṭhaṃ yadā cittaṃ, alīnaṃ bhavatinuddhataṃ.

[22] samathassa ca so {samathanimittassa so (sī0 ka0)} kālo, ajjhattaṃ ramaye mano..

[21] ``etena mevupāyena, yadā hoti samāhitaṃ.

[22] samāhitacittamaññāya, ajjhupekkheyya tāvade..

[21] ``evaṃ ^a^V0.0386^ea^ ^a^M0.0409^ea^ kālavidū dhīro, kālaññū  kālakovido.

[22] kālena kālaṃ cittassa, nimittamupalakkhaye''ti..

[03] ^b^kālena so sammā dhammaṃ parivīmaṃsamāno^eb^ti. ``sabbe  saṅkhārā aniccā''ti sammā dhammaṃ parivīmaṃsamāno, ``sabbe  saṅkhārā ^a^P2.0509^ea^ dukkhā''ti sammā dhammaṃ  parivīmaṃsamāno, ``sabbe dhammā anattā''ti sammā dhammaṃ  parivīmaṃsamāno...pe0... ``yaṃ kiñci samudayadhammaṃ sabbaṃ taṃ  nirodhadhamma''nti -- sammā dhammaṃ parivīmaṃsamāno.

[03] ^b^ekodibhūto vihane tamaṃ so, iti bhagavā^eb^ti.  ^b^ekodī^eb^ti ekaggacitto avikkhittacitto avisāhaṭamānaso  samatho samādhindriyaṃ samādhibalaṃ sammāsamādhīti -- ekodibhūto.  ^b^vihane tamaṃ so^eb^ti rāgatamaṃ dosatamaṃ mohatamaṃ diṭṭhitamaṃ mānatamaṃ  kilesatamaṃ duccaritatamaṃ andhakaraṇaṃ acakkhukaraṇaṃ aññāṇakaraṇaṃ  paññānirodhikaṃ vighātapakkhikaṃ anibbānasaṃvattanikaṃ haneyya vihaneyya  pajaheyya vinodeyya ^a^T0.0629^ea^ byantiṃ kareyya anabhāvaṃ gameyya.

[03] ^b^bhagavā^eb^ti gāravādhivacanaṃ. api ca bhaggarāgoti bhagavā,  bhaggadosoti bhagavā, bhaggamohoti bhagavā, bhaggamānoti bhagavā,  bhaggadiṭṭhīti bhagavā, bhaggakaṇḍakoti bhagavā, bhaggakilesoti bhagavā,  bhaji vibhaji pavibhaji dhammaratananti bhagavā, bhavānaṃ antakaroti  bhagavā, bhāvitakāyo bhāvitasīlo bhāvitacitto bhāvitapaññoti  bhagavā, bhaji vā bhagavā araññavanapatthāni pantāni senāsanāni  appasaddāni appanigghosāni vijanavātāni manussarāhasseyyakāni  paṭisallānasāruppānīti bhagavā, bhāgī vā bhagavā  cīvarapiṇḍapātasenāsanagilānapaccayabhesajjaparikkhārānanti bhagavā,  bhāgī vā bhagavā attharasassa dhammarasassa vimuttirasassa adhisīlassa  adhicittassa adhipaññāyāti bhagavā, bhāgī vā bhagavā catunnaṃ jhānānaṃ  catunnaṃ appamaññānaṃ catunnaṃ arūpasamāpattīnanti bhagavā, bhāgī vā  bhagavā aṭṭhannaṃ vimokkhānaṃ aṭṭhannaṃ abhibhāyatanānaṃ navannaṃ  anupubbavihārasamāpattīnanti bhagavā, bhāgī vā bhagavā dasannaṃ  saññābhāvanānaṃ dasannaṃ kasiṇasamāpattīnaṃ ānāpānassatisamādhissa  asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ  catunnaṃ sammappadhānānaṃ ^a^P2.0510^ea^ catunnaṃ iddhipādānaṃ pañcannaṃ  indriyānaṃ pañcannaṃ balānaṃ sattannaṃ bojjhaṅgānaṃ ariyassa aṭṭhaṅgikassa  maggassāti bhagavā, bhāgī vā bhagavā dasannaṃ tathāgatabalānaṃ catunnaṃ ^a^T0.0630^ea^  vesārajjānaṃ catunnaṃ paṭisambhidānaṃ channaṃ abhiññānaṃ channaṃ  buddhadhammānanti bhagavā ^a^M0.0410^ea^, bhagavāti netaṃ nāmaṃ mātarā  kataṃ na pitarā kataṃ na bhātarā kataṃ na bhaginiyā kataṃ na  mittāmaccehi kataṃ na ^a^V0.0387^ea^ ñātisālohitehi kataṃ na samaṇabrāhmaṇehi kataṃ  na devatāhi kataṃ; vimokkhantikametaṃ buddhānaṃ bhagavantānaṃ bodhiyā mūle  saha sabbaññutañāṇassa paṭilābhā sacchikā paññatti yadidaṃ bhagavāti  -- ekodibhūto vihane tamaṃ so iti bhagavā.

[03] tenāha bhagavā --

[21] ``etesu dhammesu vineyya chandaṃ, bhikkhu satimā  suvimuttacitto.

[22] kālena so sammā dhammaṃ parivīmaṃsamāno, ekodibhūto  vihane tamaṃ so''.. [iti bhagavāti]

[06] sāriputtasuttaniddeso soḷasamo.

[06] aṭṭhakavaggamhi soḷasa suttaniddesā samattā.

[06] mahāniddesapāḷi niṭṭhitā.