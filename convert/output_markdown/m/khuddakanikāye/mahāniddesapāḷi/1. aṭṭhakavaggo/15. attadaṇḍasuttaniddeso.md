[03] atha ^a^V0.0297^ea^ attadaṇḍasuttaniddesaṃ vakkhati --

[03] 170^b^.^eb^

[21] ^b^attadaṇḍā^eb^ ^a^T0.0488^ea^ ^a^P2.0402^ea^ ^b^bhayaṃ jātaṃ, janaṃ  passatha medhagaṃ.^eb^

[22] ^b^saṃvegaṃ kittayissāmi, yathā saṃvijitaṃ mayā..^eb^

[03] ^b^attadaṇḍā bhayaṃ jāta^eb^nti. ^b^daṇḍā^eb^ti tayo daṇḍā --  kāyadaṇḍo, vacīdaṇḍo, manodaṇḍo. tividhaṃ kāyaduccaritaṃ kāyadaṇḍo,  catubbidhaṃ vacīduccaritaṃ vacīdaṇḍo, tividhaṃ manoduccaritaṃ manodaṇḍo.  ^b^bhaya^eb^nti dve bhayāni -- diṭṭhadhammikañca bhayaṃ samparāyikañca bhayaṃ.  katamaṃ diṭṭhadhammikaṃ bhayaṃ? idhekacco kāyena duccaritaṃ carati,  vācāya duccaritaṃ carati, manasā duccaritaṃ carati, pāṇampi hanati,  adinnampi ādiyati, sandhimpi chindati, nillopampi harati,  ekāgārikampi karoti, paripanthepi tiṭṭhati, paradārampi gacchati,  musāpi bhaṇati. tamenaṃ gahetvā rañño dassenti -- ``ayaṃ, deva,  coro āgucārī. imassa yaṃ icchasi taṃ daṇḍaṃ paṇehī''ti. tamenaṃ  rājā paribhāsati. so paribhāsapaccayā bhayampi uppādeti, dukkhaṃ  domanassaṃ {dukkhadomanassaṃ (syā0)} paṭisaṃvedeti. etaṃ bhayaṃ dukkhaṃ domanassaṃ kuto tassa?  attadaṇḍato jātaṃ sañjātaṃ nibbattaṃ abhinibbattaṃ pātubhūtaṃ.

[03] ettakenapi rājā na tussati. tamenaṃ rājā bandhāpeti  andubandhanena ^a^P2.0403^ea^ vā rajjubandhanena vā  saṅkhalikabandhanena vā vettabandhanena vā latābandhanena vā  pakkhepabandhanena vā {pekkhabandhanena vā (syā0)} parikkhepabandhanena vā  ^a^T0.0489^ea^ gāmabandhanena vā nigamabandhanena vā nagarabandhanena vā raṭṭhabandhanena vā janapadabandhanena  vā antamaso savacanīyampi karoti -- ``na te labbhā ito  pakkamitu''nti. so bandhanapaccayāpi dukkhaṃ domanassaṃ ^a^M0.0316^ea^  paṭisaṃvedeti. etaṃ bhayaṃ dukkhaṃ domanassaṃ kuto tassa?  attadaṇḍato jātaṃ sañjātaṃ nibbattaṃ abhinibbattaṃ pātubhūtaṃ.

[03] ettakenapi rājā na tussati. rājā tassa dhanaṃ āharāpeti  -- sataṃ vā sahassaṃ vā satasahassaṃ ^a^V0.0298^ea^ vā. so dhanajānipaccayāpi  dukkhaṃ domanassaṃ paṭisaṃvedeti. etaṃ bhayaṃ dukkhaṃ domanassaṃ kuto  tassa? attadaṇḍato jātaṃ sañjātaṃ nibbattaṃ abhinibbattaṃ pātubhūtaṃ.

[03] ettakenapi rājā na tussati. tamenaṃ rājā vividhā  kammakāraṇā kārāpeti -- kasāhipi tāḷeti, vettehipi tāḷeti,  aḍḍhadaṇḍakehipi tāḷeti, hatthampi chindati, pādampi chindati,  hatthapādampi chindati, kaṇṇampi chindati, nāsampi chindati,  kaṇṇanāsampi chindati, bilaṅgathālikampi karoti, saṅkhamuṇḍikampi  karoti, rāhumukhampi karoti, jotimālikampi karoti,  hatthapajjotikampi karoti, erakapattikampi karoti, cīrakavāsikampi  karoti, eṇeyyakampi karoti, baḷisamaṃsikampi karoti,  kahāpaṇikampi karoti, khārāpatacchikampi karoti,  palighaparivattakampi karoti, palālapīṭhakampi karoti, tattenapi telena  osiñcati, sunakhehipi khādāpeti, jīvantampi sūle uttāseti,  asināpi sīsaṃ chindati. so kammakāraṇapaccayāpi dukkhaṃ  domanassaṃ paṭisaṃvedeti. etaṃ bhayaṃ dukkhaṃ ^a^T0.0490^ea^ domanassaṃ kuto tassa?  attadaṇḍato jātaṃ sañjātaṃ nibbattaṃ abhinibbattaṃ pātubhūtaṃ. rājā  imesaṃ catunnaṃ daṇḍānaṃ issaro.

[03] so sakena kammena kāyassa bhedā paraṃ ^a^P2.0404^ea^  maraṇā apāyaṃ duggatiṃ vinipātaṃ nirayaṃ upapajjati. tamenaṃ  nirayapālā pañcavidhabandhanaṃ nāma kammakāraṇaṃ kārenti -- tattaṃ  ayokhilaṃ hatthe gamenti, tattaṃ ayokhilaṃ dutiye hatthe gamenti, tattaṃ  ayokhilaṃ pāde gamenti, tattaṃ ayokhilaṃ dutiye pāde gamenti, tattaṃ  ayokhilaṃ majjhe urasmiṃ gamenti. so tattha dukkhā tibbā {tippā (syā0)} kaṭukā  vedanā vedeti; na ca tāva kālaṃkaroti yāva na taṃ pāpakammaṃ  byantīhoti. etaṃ bhayaṃ dukkhaṃ domanassaṃ kuto tassa? attadaṇḍato  jātaṃ sañjātaṃ nibbattaṃ abhinibbattaṃ pātubhūtaṃ.

[03] tamenaṃ ^a^M0.0317^ea^ nirayapālā saṃvesetvā {saṃvesitvā (syā0) ma0 ni0  3.267} kuṭhārīhi {kudhārīhi (syā0 ka0)}  tacchenti. so tattha dukkhā tibbā kaṭukā vedanā vedeti; na ca  tāva kālaṃkaroti yāva na taṃ pāpakammaṃ byantīhoti. tamenaṃ  nirayapālā uddhaṃpādaṃ {uddhapādaṃ (sī0)} adhosiraṃ gahetvā vāsīhi tacchenti. tamenaṃ  nirayapālā rathe yojetvā ādittāya pathaviyā sampajjalitāya  sajotibhūtāya sārentipi paccāsārentipi {hārentipi paccāhārentipi (sī0  ka0)} ...pe0... tamenaṃ nirayapālā  mahantaṃ aṅgārapabbataṃ ādittaṃ sampajjalitaṃ sajotibhūtaṃ āropentipi  oropentipi...pe0... tamenaṃ nirayapālā uddhaṃpādaṃ ^a^T0.0491^ea^ adhosiraṃ gahetvā  tattāya lohakumbhiyā pakkhipanti ādittāya sampajjalitāya  sajotibhūtāya. so tattha pheṇuddehakaṃ paccati. so tattha ^a^V0.0299^ea^  pheṇuddehakaṃ paccamāno sakimpi uddhaṃ gacchati, sakimpi adho gacchati, sakimpi  tiriyaṃ gacchati. so tattha dukkhā tibbā kaṭukā vedanā vedeti; na  ca tāva kālaṃkaroti yāva na taṃ pāpakammaṃ byantīhoti. etaṃ bhayaṃ  dukkhaṃ domanassaṃ kuto tassa? attadaṇḍato jātaṃ sañjātaṃ nibbattaṃ  abhinibbattaṃ pātubhūtaṃ. tamenaṃ nirayapālā mahāniraye pakkhipanti.  so kho pana mahānirayo --

[21] ``catukkaṇṇo ^a^P2.0405^ea^ catudvāro, vibhatto  bhāgaso mito.

[22] ayopākārapariyanto {... pariyatto (syā0 ka0)}, ayasā paṭikujjito..

[21] ``tassa ayomayā bhūmi, jalitā tejasā yutā.

[22] samantā yojanasataṃ, pharitvā tiṭṭhati sabbadā..

[21] ``kadariyātapanā ghorā, accimanto durāsadā.

[22] lomahaṃsanarūpā ca, bhismā paṭibhayā dukhā..

[21] ``puratthimāya bhittiyā, accikkhandho samuṭṭhito.

[22] dahanto pāpakammante, pacchimāya paṭihaññati..

[21] ``pacchimāya ca bhittiyā, accikkhandho samuṭṭhito.

[22] dahanto pāpakammante, puratthimāya paṭihaññati..

[21] ``uttarāya ^a^T0.0492^ea^ ca bhittiyā, accikkhandho samuṭṭhito.

[22] dahanto pāpakammante, dakkhiṇāya paṭihaññati..

[21] ``dakkhiṇāya ^a^M0.0318^ea^ ca bhittiyā,  accikkhandho samuṭṭhito.

[22] dahanto pāpakammante, uttarāya paṭihaññati..

[21] ``heṭṭhato ca samuṭṭhāya, accikkhandho bhayānako.

[22] dahanto pāpakammante, chadanasmiṃ paṭihaññati..

[21] ``chadanamhā ^a^V0.0300^ea^ samuṭṭhāya, accikkhandho bhayānako.

[22] dahanto pāpakammante, bhūmiyaṃ paṭihaññati..

[21] ``ayokapālamādittaṃ, santattaṃ jalitaṃ yathā.

[22] evaṃ avīcinirayo, heṭṭhā upari passato..

[21] ``tattha sattā mahāluddā, mahākibbisakārino.

[22] accantapāpakammantā, paccanti na ca miyyare {mīyare (sī0)}..

[21] ``jātavedasamo kāyo, tesaṃ nirayavāsinaṃ.

[22] passa kammānaṃ daḷhattaṃ, na bhasmā hoti napī masi..

[21] ``puratthimenapi dhāvanti, tato dhāvanti pacchimaṃ.

[22] uttarenapi dhāvanti, tato dhāvanti dakkhiṇaṃ..

[21] ``yaṃ yaṃ disaṃ padhāvanti {disampi dhāvanti (syā0)}, taṃ taṃ dvāraṃ pidhīyati  {pithīyati (sī0 syā0)}.

[22] abhinikkhamitāsā te, sattā mokkhagavesino..

[21] ``na te tato nikkhamituṃ, labhanti kammapaccayā.

[22] tesañca pāpakammantaṃ, avipakkaṃ kataṃ bahu''nti..

[03] etaṃ ^a^T0.0493^ea^ bhayaṃ dukkhaṃ domanassaṃ kuto tassa? attadaṇḍato jātaṃ  sañjātaṃ nibbattaṃ abhinibbattaṃ pātubhūtaṃ. yāni ^a^P2.0406^ea^  ca nerayikāni dukkhāni yāni ca tiracchānayonikāni dukkhāni  yāni ca pettivisayikāni dukkhāni yāni ca mānusikāni  dukkhāni; tāni kuto jātāni kuto sañjātāni kuto nibbattāni  kuto abhinibbattāni kuto pātubhūtāni? attadaṇḍato jātāni  sañjātāni nibbattāni abhinibbattāni pātubhūtānīti -- attadaṇḍā  bhayaṃ jātaṃ.

[03] ^b^janaṃ passatha medhaga^eb^nti. ^b^jana^eb^nti khattiyā ca  brāhmaṇā ca vessā ca suddā ca gahaṭṭhā ca pabbajitā ca devā ca  manussā ca medhagaṃ janaṃ kalahaṃ janaṃ viruddhaṃ janaṃ paṭiviruddhaṃ janaṃ  ^a^V0.0301^ea^ āhataṃ janaṃ paccāhataṃ janaṃ āghātitaṃ janaṃ paccāghātitaṃ ^a^M0.0319^ea^  janaṃ passatha dakkhatha oloketha nijjhāyetha upaparikkhathāti -- janaṃ  passatha medhagaṃ.

[03] ^b^saṃvegaṃ kittayissāmī^eb^ti. saṃvegaṃ ubbegaṃ utrāsaṃ bhayaṃ  pīḷanaṃ ghaṭṭanaṃ upaddavaṃ upasaggaṃ. ^b^kittayissāmī^eb^ti  pakittayissāmi ācikkhissāmi desessāmi paññapessāmi  paṭṭhapessāmi vivarissāmi vibhajissāmi uttānīkarissāmi  pakāsissāmīti -- saṃvegaṃ kittayissāmi.

[03] ^b^yathā saṃvijitaṃ mayā^eb^ti. yathā mayā attanāyeva attānaṃ  saṃvejito ubbejito saṃvegamāpāditoti -- yathā saṃvijitaṃ mayā.

[03] tenāha bhagavā --

[21] ``attadaṇḍā bhayaṃ jātaṃ, janaṃ passatha medhagaṃ.

[22] saṃvegaṃ kittayissāmi, yathā saṃvijitaṃ mayā''ti..

[03] 171^b^.^eb^

[21] ^b^phandamānaṃ^eb^ ^a^T0.0494^ea^ ^b^pajaṃ disvā, macche appodake yathā.^eb^

[22] ^b^aññamaññehi byāruddhe, disvā maṃ bhayamāvisi..^eb^

[03] ^b^phandamānaṃ pajaṃ disvā^eb^ti. ^b^pajā^eb^ti sattādhivacanaṃ.  pajaṃ taṇhāphandanāya phandamānaṃ diṭṭhiphandanāya phandamānaṃ ^a^P2.0407^ea^  kilesaphandanāya phandamānaṃ duccaritaphandanāya phandamānaṃ  payogaphandanāya phandamānaṃ vipākaphandanāya phandamānaṃ rattaṃ rāgena  phandamānaṃ duṭṭhaṃ dosena phandamānaṃ mūḷhaṃ mohena phandamānaṃ vinibaddhaṃ  mānena phandamānaṃ parāmaṭṭhaṃ diṭṭhiyā phandamānaṃ vikkhepagataṃ uddhaccena  phandamānaṃ aniṭṭhaṅgataṃ vicikicchāya phandamānaṃ thāmagataṃ anusayehi  phandamānaṃ lābhena phandamānaṃ alābhena phandamānaṃ yasena phandamānaṃ  ayasena phandamānaṃ pasaṃsāya phandamānaṃ nindāya phandamānaṃ sukhena  phandamānaṃ dukkhena phandamānaṃ jātiyā phandamānaṃ jarāya phandamānaṃ  byādhinā phandamānaṃ maraṇena phandamānaṃ  sokaparidevadukkhadomanassupāyāsehi phandamānaṃ nerayikena dukkhena  phandamānaṃ tiracchānayonikena dukkhena phandamānaṃ pettivisayikena  dukkhena phandamānaṃ mānusikena dukkhena phandamānaṃ gabbhokkantimūlakena  dukkhena... gabbhaṭṭhitimūlakena {gabbheṭhitīmūlakena (ka0) mahāni0 11} dukkhena... gabbhāvuṭṭhānamūlakena  dukkhena... jātassūpanibandhakena dukkhena... jātassa parādheyyakena  dukkhena... attūpakkamena dukkhena... parūpakkamena dukkhena...  dukkhadukkhena... saṅkhāradukkhena... vipariṇāmadukkhena...  cakkhurogena dukkhena... sotarogena ^a^T0.0495^ea^... ghānarogena... jivhārogena  ^a^V0.0302^ea^... kāyarogena... sīsarogena ^a^M0.0320^ea^... kaṇṇarogena...  mukharogena... dantarogena... kāsena... sāsena... pināsena...  ḍāhena... jarena... kucchirogena... mucchāya... pakkhandikāya...  sūlāya... visūcikāya... kuṭṭhena... gaṇḍena... kilāsena...  sosena... apamārena... dadduyā... kaṇḍuyā... kacchuyā...  rakhasāya... vitacchikāya... lohitena... pittena... madhumehena...  aṃsāya... pīḷakāya... bhagandalena... pittasamuṭṭhānena ābādhena...  semhasamuṭṭhānena ābādhena... vātasamuṭṭhānena ābādhena... sannipātikena  ābādhena... utupariṇāmajena ābādhena... visamaparihārajena ābādhena  ^a^P2.0408^ea^... opakkamikena ābādhena... kammavipākajena  ābādhena... sītena... uṇhena... jighacchāya... pipāsāya...  uccārena... passāvena... ḍaṃsamakasavātātapasarīsapasamphassena  dukkhena... mātumaraṇena dukkhena... pitumaraṇena dukkhena...  bhātumaraṇena dukkhena... bhaginimaraṇena dukkhena... puttamaraṇena  dukkhena... dhītumaraṇena dukkhena... ñātimaraṇena dukkhena...  bhogabyasanena dukkhena... rogabyasanena dukkhena... sīlabyasanena  dukkhena... diṭṭhibyasanena dukkhena phandamānaṃ samphandamānaṃ  vipphandamānaṃ vedhamānaṃ pavedhamānaṃ sampavedhamānaṃ. ^b^disvā^eb^ti  disvā passitvā tulayitvā tīrayitvā vibhāvayitvā vibhūtaṃ katvāti  -- phandamānaṃ pajaṃ disvā.

[03] ^b^macche appodake yathā^eb^ti yathā macchā appodake  udakapariyādāne kākehi vā kulalehi vā balākāhi vā ^a^T0.0496^ea^  paripātiyamānā ukkhipiyamānā khajjamānā phandanti samphandanti  vipphandanti vedhanti pavedhanti sampavedhanti; evameva pajā  taṇhāphandanāya phandanti...pe0... diṭṭhibyasanena dukkhena phandanti  samphandanti vipphandanti vedhanti pavedhanti sampavedhantīti -- macche  appodake yathā.

[03] ^b^aññamaññehi byāruddhe^eb^ti aññamaññaṃ sattā viruddhā  paṭiviruddhā āhatā paccāhatā āghātitā paccāghātitā. rājānopi  rājūhi vivadanti, khattiyāpi khattiyehi vivadanti, brāhmaṇāpi  brāhmaṇehi vivadanti, gahapatīpi gahapatīhi vivadanti, mātāpi puttena  vivadati, puttopi mātarā vivadati, pitāpi puttena vivadati, puttopi  pitarā vivadati, bhātāpi bhātarā vivadati, bhaginīpi bhaginiyā  vivadati, bhātāpi bhaginiyā vivadati, bhaginipi bhātarā vivadati,  sahāyopi sahāyena vivadati; te tattha kalahaviggahavivādāpannā  aññamaññaṃ pāṇīhipi upakkamanti, leḍḍūhipi upakkamanti, daṇḍehipi  upakkamanti, satthehipi upakkamanti, te tattha maraṇampi nigacchanti  maraṇamattampi dukkhanti -- aññamaññehi byāruddhe.

[03] ^b^disvā^eb^ ^a^V0.0303^ea^ ^a^P2.0409^ea^ ^a^M0.0321^ea^ ^b^maṃ  bhayamāvisī^eb^ti. ^b^disvā^eb^ti disvā passitvā tulayitvā  tīrayitvā vibhāvayitvā vibhūtaṃ katvā bhayaṃ pīḷanaṃ ghaṭṭanaṃ upaddavo  upasaggo āvisīti {āvīsīti (sī0), āvisatīti (syā0)} -- disvā maṃ bhayamāvisi.

[03] tenāha bhagavā --

[21] ``phandamānaṃ ^a^T0.0497^ea^ pajaṃ disvā, macche appodake yathā.

[22] aññamaññehi byāruddhe, disvā maṃ bhayamāvisī''ti..

[03] 172^b^.^eb^

[21] ^b^samantamasāro loko, disā sabbā sameritā.^eb^

[22] ^b^icchaṃ bhavanamattano, nāddasāsiṃ anositaṃ..^eb^

[03] ^b^samantamasāro loko^eb^ti. ^b^loko^eb^ti nirayaloko  tiracchānayoniloko pettivisayaloko manussaloko devaloko,  khandhaloko dhātuloko āyatanaloko, ayaṃ loko paro loko,  brahmaloko devaloko -- ayaṃ vuccati loko. nirayaloko asāro  nissāro sārāpagato niccasārasārena vā sukhasārasārena vā  attasārasārena vā niccena vā dhuvena vā sassatena vā  avipariṇāmadhammena vā. tiracchānayoniloko...pe0...  pettivisayaloko... manussaloko... devaloko... khandhaloko...  dhātuloko... āyatanaloko... ayaṃ loko... paro loko...  brahmaloko... devaloko asāro nissāro sārāpagato niccasārasārena  vā sukhasārasārena vā attasārasārena vā niccena vā dhuvena vā  sassatena vā avipariṇāmadhammena vā.

[03] yathā pana naḷo asāro nissāro sārāpagato, yathā eraṇḍo  asāro nissāro sārāpagato, yathā udumbaro asāro nissāro  sārāpagato, yathā setakaccho ^a^P2.0410^ea^ asāro nissāro  sārāpagato, yathā pāribhaddako asāro nissāro sārāpagato, yathā  pheṇapiṇḍo asāro nissāro sārāpagato, yathā udakapubbuḷaṃ {bubbulakaṃ (sī0),  pubbuḷakaṃ (syā0)} asāraṃ  nissāraṃ sārāpagataṃ ^a^T0.0498^ea^, yathā marīci asārā nissārā sārāpagatā, yathā  kadalikkhandho asāro nissāro sārāpagato, yathā māyā asārā  nissārā sārāpagatā; evameva nirayaloko asāro nissāro  sārāpagato niccasārasārena ^a^M0.0322^ea^ vā sukhasārasārena vā  attasārasārena vā niccena vā dhuvena vā sassatena vā  avipariṇāmadhammena vā.

[03] tiracchānayoniloko... pettivisayaloko... manussaloko...  devaloko asāro nissāro sārāpagato ^a^V0.0304^ea^ niccasārasārena vā  sukhasārasārena vā attasārasārena vā niccena vā dhuvena vā sassatena  vā avipariṇāmadhammena vā. khandhaloko... dhātuloko...  āyatanaloko... ayaṃ loko... paro loko... brahmaloko...  devaloko asāro nissāro sārāpagato niccasārasārena vā  sukhasārasārena vā attasārasārena vā niccena vā dhuvena vā sassatena  vā avipariṇāmadhammena vāti -- samantamasāro loko.

[03] ^b^disā sabbā sameritā^eb^ti. ye puratthimāya disāya  saṅkhārā, tepi eritā sameritā calitā ghaṭṭitā aniccatāya  jātiyā anugatā jarāya anusaṭā byādhinā abhibhūtā maraṇena  abbhāhatā dukkhe patiṭṭhitā atāṇā aleṇā asaraṇā asaraṇībhūtā.  ye pacchimāya disāya saṅkhārā...pe0... ye uttarāya disāya  saṅkhārā... ye dakkhiṇāya disāya saṅkhārā... ye puratthimāya  anudisāya saṅkhārā... ye pacchimāya anudisāya saṅkhārā... ye  uttarāya anudisāya saṅkhārā... ye dakkhiṇāya anudisāya  saṅkhārā... ye heṭṭhimāya disāya saṅkhārā... ye uparimāya disāya  saṅkhārā... ye dasasu disāsu saṅkhārā, tepi eritā sameritā  calitā ghaṭṭitā aniccatāya jātiyā anugatā jarāya anusaṭā  byādhinā abhibhūtā maraṇena ^a^T0.0499^ea^ abbhāhatā dukkhe patiṭṭhitā atāṇā  aleṇā asaraṇā asaraṇībhūtā. bhāsitampi cetaṃ --

[21] ``kiñcāpi ^a^P2.0411^ea^ cetaṃ jalatī vimānaṃ,  obhāsayaṃ uttariyaṃ disāya.

[22] rūpe raṇaṃ disvā sadā pavedhitaṃ, tasmā na rūpe ramatī  sumedho..

[21] ``maccunābbhāhato loko, jarāya parivārito.

[22] taṇhāsallena otiṇṇo, icchādhūmāyito {icchādhumāyiko (syā0)} sadā..

[21] ``sabbo ādīpito ^a^M0.0323^ea^ loko, sabbo  loko padhūpito.

[22] sabbo pajjalito loko, sabbo loko pakampito''ti..

[03] disā sabbā sameritā.

[03] ^b^icchaṃ bhavanamattano^eb^ti. attano bhavanaṃ tāṇaṃ leṇaṃ saraṇaṃ  gatiṃ parāyanaṃ icchanto sādiyanto patthayanto pihayanto  abhijappantoti -- icchaṃ bhavanamattano. ^b^nāddasāsiṃ  anosita^eb^nti. ajjhositaṃyeva addasaṃ, anajjhositaṃ nāddasaṃ, sabbaṃ  yobbaññaṃ jarāya ositaṃ, sabbaṃ ^a^V0.0305^ea^ ārogyaṃ byādhinā ositaṃ, sabbaṃ  jīvitaṃ maraṇena ositaṃ, sabbaṃ lābhaṃ alābhena ositaṃ, sabbaṃ yasaṃ  ayasena ositaṃ, sabbaṃ pasaṃsaṃ nindāya ositaṃ, sabbaṃ sukhaṃ dukkhena  ositaṃ.

[21] ``lābho ^a^T0.0500^ea^ alābho yaso ayaso ca, nindā pasaṃsā ca  sukhaṃ dukhañca.

[22] ete aniccā manujesu dhammā, asassatā  vipariṇāmadhammā''ti..

[03] nāddasāsiṃ anositaṃ.

[03] tenāha bhagavā --

[21] ``samantamasāro loko, disā sabbā sameritā.

[22] icchaṃ bhavanamattano, nāddasāsiṃ anosita''nti..

[03] 173^b^.^eb^

[21] ^b^osāne^eb^ ^a^P2.0412^ea^ ^b^tveva byāruddhe,  disvā me aratī ahu.^eb^

[22] ^b^athettha sallamaddakkhiṃ, duddasaṃ hadayassitaṃ..^eb^

[03] ^b^osāne tveva byāruddhe^eb^ti. ^b^osāne tvevā^eb^ti sabbaṃ  yobbaññaṃ jarā osāpeti, sabbaṃ ārogyaṃ byādhi osāpeti, sabbaṃ  jīvitaṃ maraṇaṃ osāpeti, sabbaṃ lābhaṃ alābho osāpeti, sabbaṃ yasaṃ  ayaso osāpeti, sabbaṃ pasaṃsaṃ nindā osāpeti, sabbaṃ sukhaṃ dukkhaṃ  osāpetīti -- osāne tveva. ^b^byāruddhe^eb^ti yobbaññakāmā  sattā jarāya paṭiviruddhā, ārogyakāmā sattā byādhinā paṭiviruddhā,  jīvitukāmā sattā maraṇena paṭiviruddhā, lābhakāmā sattā alābhena  paṭiviruddhā, yasakāmā sattā ayasena paṭiviruddhā, pasaṃsakāmā sattā  nindāya paṭiviruddhā, sukhakāmā sattā dukkhena paṭiviruddhā āhatā  paccāhatā āghātitā paccāghātitāti -- osāne tveva byāruddhe.

[03] ^b^disvā^eb^ ^a^T0.0501^ea^ ^a^M0.0324^ea^ ^b^me aratī ahū^eb^ti.  ^b^disvā^eb^ti disvā passitvā tulayitvā tīrayitvā vibhāvayitvā  vibhūtaṃ katvāti -- disvā. ^b^me aratī^eb^ti yā arati yā  anabhirati yā anabhiramanā yā ukkaṇṭhitā yā paritasitā ahūti --  disvā me aratī ahu.

[03] ^b^athettha sallamaddakkhi^eb^nti. ^b^athā^eb^ti  padasandhi...pe0... padānupubbatāpetaṃ -- athāti. ^b^etthā^eb^ti  ^a^V0.0306^ea^ sattesu. ^b^salla^eb^nti satta sallāni -- rāgasallaṃ, dosasallaṃ,  mohasallaṃ, mānasallaṃ, diṭṭhisallaṃ, sokasallaṃ, kathaṃkathāsallaṃ.  ^b^addakkhi^eb^nti addasaṃ adakkhiṃ apassiṃ paṭivijjhinti -- athettha  sallamaddakkhiṃ.

[03] ^b^duddasaṃ hadayassita^eb^nti. ^b^duddasa^eb^nti duddasaṃ duddakkhaṃ  duppassaṃ dubbujjhaṃ duranubujjhaṃ duppaṭivijjhanti -- duddasaṃ.  ^b^hadayassita^eb^nti hadayaṃ vuccati cittaṃ. yaṃ cittaṃ mano mānasaṃ  hadayaṃ paṇḍaraṃ mano manāyatanaṃ manindriyaṃ viññāṇaṃ viññāṇakkhandho  tajjā manoviññāṇadhātu. ^b^hadayassita^eb^nti hadayanissitaṃ  cittasitaṃ cittanissitaṃ cittena sahagataṃ sahajātaṃ saṃsaṭṭhaṃ sampayuttaṃ  ekuppādaṃ ekanirodhaṃ ekavatthukaṃ ^a^P2.0413^ea^ ekārammaṇanti  -- duddasaṃ hadayassitaṃ.

[03] tenāha bhagavā --

[21] ``osāne tveva byāruddhe, disvā me aratī ahu.

[22] athettha sallamaddakkhiṃ, duddasaṃ hadayassita''nti..

[03] 174^b^.^eb^

[21] ^b^yena sallena otiṇṇo, disā sabbā vidhāvati.^eb^

[22] ^b^tameva sallamabbuyha, na dhāvati na sīdati..^eb^

[03] ^b^yena^eb^ ^a^T0.0502^ea^ ^b^sallena otiṇṇo, disā sabbā vidhāvatī^eb^ti.  ^b^salla^eb^nti. satta sallāni -- rāgasallaṃ, dosasallaṃ, mohasallaṃ,  mānasallaṃ, diṭṭhisallaṃ, sokasallaṃ, kathaṃkathāsallaṃ. katamaṃ rāgasallaṃ?  yo rāgo sārāgo anunayo anurodho nandirāgo cittassa  sārāgo...pe0... abhijjhā lobho akusalamūlaṃ -- idaṃ rāgasallaṃ.

[03] katamaṃ dosasallaṃ? ``anatthaṃ me acarī''ti āghāto jāyati  ``anatthaṃ me caratī''ti āghāto jāyati, ``anatthaṃ me  carissatī''ti āghāto jāyati...pe0... caṇḍikkaṃ asuropo  anattamanatā cittassa -- idaṃ dosasallaṃ.

[03] katamaṃ mohasallaṃ? dukkhe aññāṇaṃ...pe0...  dukkhanirodhagāminiyā paṭipadāya aññāṇaṃ, pubbante aññāṇaṃ, aparante  aññāṇaṃ, pubbantāparante aññāṇaṃ ^a^M0.0325^ea^,  idappaccayatāpaṭiccasamuppannesu dhammesu aññāṇaṃ. yaṃ evarūpaṃ adassanaṃ  anabhisamayo ananubodho asambodho appaṭivedho asaṅgāhaṇā  apariyogāhaṇā {asaṅgāhatā apariyogāhatā (syā0), asaṅgāhanā apariyogāhanā  (ka0)} asamapekkhanā apaccavekkhanā apaccakkhakammaṃ  ^a^V0.0307^ea^ dummejjhaṃ bālyaṃ moho pamoho sammoho avijjā avijjogho avijjāyogo  avijjānusayo avijjāpariyuṭṭhānaṃ avijjālaṅgī moho akusalamūlaṃ --  idaṃ mohasallaṃ.

[03] katamaṃ mānasallaṃ? ``seyyohamasmī''ti māno,  ``sadisohamasmī''ti māno, ``hīnohamasmī''ti māno. yo  evarūpo māno maññanā maññitattaṃ ^a^T0.0503^ea^ unnati unnamo dhajo sampaggāho  ketukamyatā cittassa -- idaṃ mānasallaṃ.

[03] katamaṃ diṭṭhisallaṃ? vīsativatthukā sakkāyadiṭṭhi, dasavatthukā  ^a^P2.0414^ea^ micchādiṭṭhi, dasavatthukā antaggāhikā diṭṭhi.  yā evarūpā diṭṭhi diṭṭhigataṃ diṭṭhigahanaṃ diṭṭhikantāro diṭṭhivisūkāyikaṃ  diṭṭhivipphanditaṃ diṭṭhisaññojanaṃ gāho paṭiggāho abhiniveso  parāmāso kummaggo {kumaggo (ka0) mahāni0 38} micchāpatho  micchattaṃ titthāyatanaṃ vipariyāsaggāho  viparītaggāho vipallāsaggāho micchāgāho ayāthāvakasmiṃ  ``yāthāvaka''nti gāho yāvatā dvāsaṭṭhi diṭṭhigatāni -- idaṃ diṭṭhisallaṃ.

[03] katamaṃ sokasallaṃ? ñātibyasanena vā phuṭṭhassa rogabyasanena vā  phuṭṭhassa bhogabyasanena vā phuṭṭhassa sīlabyasanena vā phuṭṭhassa  diṭṭhibyasanena vā phuṭṭhassa aññataraññatarena byasanena samannāgatassa  aññataraññatarena dukkhadhammena phuṭṭhassa soko socanā socitattaṃ  antosoko antoparisoko antoḍāho antopariḍāho cetaso  parijjhāyanā domanassaṃ -- idaṃ sokasallaṃ.

[03] katamaṃ kathaṃkathāsallaṃ? dukkhe kaṅkhā, dukkhasamudaye kaṅkhā,  dukkhanirodhe kaṅkhā, dukkhanirodhagāminiyā paṭipadāya kaṅkhā,  pubbante kaṅkhā, aparante kaṅkhā, pubbantāparante kaṅkhā,  idappaccayatāpaṭiccasamuppannesu dhammesu kaṅkhā. yā evarūpā kaṅkhā  kaṅkhāyanā kaṅkhāyitattaṃ vimati vicikicchā dveḷhakaṃ dvedhāpatho  saṃsayo anekaṃsaggāho ^a^T0.0504^ea^ āsappanā parisappanā apariyogāhaṇā  chambhitattaṃ cittassa manovilekho -- idaṃ kathaṃkathāsallaṃ.

[03] ^b^yena^eb^ ^a^M0.0326^ea^ ^b^sallena otiṇṇo, disā sabbā  vidhāvatī^eb^ti. rāgasallena otiṇṇo viddho phuṭṭho pareto samohito  samannāgato kāyena duccaritaṃ carati, vācāya duccaritaṃ carati, manasā  duccaritaṃ carati, pāṇampi hanati, adinnampi ādiyati, sandhimpi  chindati, nillopampi harati, ekāgārikampi karoti, paripanthepi  tiṭṭhati, paradārampi gacchati, musāpi bhaṇati; evampi rāgasallena  otiṇṇo viddho phuṭṭho pareto samohito samannāgato dhāvati vidhāvati  ^a^V0.0308^ea^ sandhāvati saṃsarati. atha vā rāgasallena otiṇṇo viddho phuṭṭho  pareto samohito samannāgato bhoge pariyesanto nāvāya mahāsamuddaṃ  pakkhandati. sītassa ^a^P2.0415^ea^ purakkhato uṇhassa  purakkhato ḍaṃsamakasavātātapasarīsapasamphassehi pīḷiyamāno {rissamāno (sī0  syā0)} khuppipāsāya miyyamāno  tigumbaṃ gacchati, takkolaṃ gacchati, takkasīlaṃ  gacchati, kāḷamukhaṃ gacchati, purapūraṃ gacchati, vesuṅgaṃ gacchati,  verāpathaṃ gacchati, javaṃ gacchati, tāmaliṃ gacchati, vaṅkaṃ gacchati,  eḷabandhanaṃ gacchati, suvaṇṇakūṭaṃ gacchati, suvaṇṇabhūmiṃ gacchati,  tambapaṇṇiṃ gacchati, suppādakaṃ {suppārakaṃ (sī0 ka0), suppāraṃ (syā0)} gacchati,  bhārukacchaṃ gacchati, suraṭṭhaṃ  gacchati, bhaṅgalokaṃ {aṅgalokaṃ (sī0), aṅgaṇekaṃ (syā0)} gacchati, bhaṅgaṇaṃ  {gaṅgaṇaṃ (sī0 syā0)} gacchati, paramabhaṅgaṇaṃ gacchati,  yonaṃ gacchati, paramayonaṃ gacchati, vinakaṃ gacchati, mūlapadaṃ gacchati,  marukantāraṃ gacchati, jaṇṇupathaṃ gacchati, ajapathaṃ gacchati ^a^T0.0505^ea^, meṇḍapathaṃ  gacchati, saṅkupathaṃ gacchati, chattapathaṃ gacchati, vaṃsapathaṃ gacchati,  sakuṇapathaṃ gacchati, mūsikapathaṃ gacchati, daripathaṃ gacchati, vettācāraṃ  gacchati; pariyesanto na labhati, alābhamūlakampi dukkhaṃ domanassaṃ  paṭisaṃvedeti, pariyesanto labhati, laddhā ārakkhamūlakampi dukkhaṃ  domanassaṃ paṭisaṃvedeti ``kinti me bhoge neva rājāno hareyyuṃ na  corā hareyyuṃ na aggi daheyya na udakaṃ vaheyya na appiyā dāyādā  hareyyu''nti. tassa evaṃ ārakkhato gopayato te bhogā vippalujjanti  ^a^P2.0416^ea^, so vippayogamūlakampi dukkhaṃ domanassaṃ  paṭisaṃvedeti. evampi rāgasallena otiṇṇo viddho phuṭṭho pareto  samohito samannāgato dhāvati vidhāvati sandhāvati saṃsarati.

[03] dosasallena...pe0... mohasallena... mānasallena otiṇṇo viddho  phuṭṭho pareto samohito samannāgato kāyena duccaritaṃ carati, vācāya  ^a^M0.0327^ea^ duccaritaṃ carati, manasā duccaritaṃ carati, pāṇampi  hanati, adinnampi ādiyati, sandhimpi chindati, nillopampi harati,  ekāgārikampi karoti, paripanthepi tiṭṭhati, paradārampi gacchati,  musāpi bhaṇati. evaṃ mānasallena otiṇṇo viddho phuṭṭho pareto  samohito samannāgato dhāvati vidhāvati sandhāvati saṃsarati.

[03] diṭṭhisallena otiṇṇo viddho phuṭṭho pareto samohito  samannāgato acelako hoti muttācāro hatthāpalekhano {hatthāvalekhano (syā0)}, na  ehibhadantiko ^a^T0.0506^ea^, na tiṭṭhabhadantiko; nābhihaṭaṃ, na uddissakataṃ, na  nimantanaṃ sādiyati, so na kumbhimukhā paṭiggaṇhāti, na  kaḷopimukhā {khaḷopimukhā (sī0)} paṭiggaṇhāti, na eḷakamantaraṃ, na daṇḍamantaraṃ, na  musalamantaraṃ, na dvinnaṃ bhuñjamānānaṃ, na gabbhiniyā, na pāyamānāya,  na purisantaragatāya, na saṃkittīsu, na yattha sā upaṭṭhito hoti, na  yattha makkhikā saṇḍasaṇḍacārinī. na macchaṃ na maṃsaṃ na suraṃ na  merayaṃ na thusodakaṃ pivati. so ^a^V0.0309^ea^ ekāgāriko vā hoti  ekālopiko, dvāgāriko vā hoti dvālopiko...pe0... sattāgāriko  vā hoti sattālopiko. ekissāpi bhattiyā yāpeti, dvīhipi  bhattīhi yāpeti...pe0... sattahipi bhattīhi yāpeti. ekāhikampi  āhāraṃ āhāreti, dvīhikampi āhāraṃ āhāreti...pe0... sattāhikampi  āhāraṃ āhāreti. iti evarūpaṃ aḍḍhamāsikampi  pariyāyabhattabhojanānuyogamanuyutto viharati. evampi diṭṭhisallena  otiṇṇo viddho phuṭṭho pareto samohito samannāgato dhāvati vidhāvati  sandhāvati saṃsarati.

[03] atha vā diṭṭhisallena otiṇṇo viddho phuṭṭho pareto samohito  samannāgato so sākabhakkho vā hoti, sāmākabhakkho vā hoti,  nīvārabhakkho vā hoti, daddulabhakkho vā hoti, haṭabhakkho vā hoti,  kaṇabhakkho vā hoti, ācāmabhakkho vā ^a^P2.0417^ea^ hoti,  piññākabhakkho vā hoti, tilabhakkho vā hoti, tiṇabhakkho vā  hoti, gomayabhakkho vā hoti, vanamūlaphalāhāro yāpeti  pavattaphalabhojano. so sāṇānipi dhāreti, masāṇānipi ^a^T0.0507^ea^ dhāreti,  chavadussānipi dhāreti, paṃsukūlānipi dhāreti, tirīṭānipi dhāreti,  ajinānipi dhāreti, ajinakkhipampi dhāreti, kusacīrampi dhāreti,  vākacīrampi ^a^M0.0328^ea^ dhāreti, phalakacīrampi dhāreti,  kesakambalampi dhāreti, ulūkapakkhampi dhāreti, kesamassulocakopi  hoti, kesamassulocanānuyogamanuyutto viharati. ubbhaṭṭhakopi hoti  āsanapaṭikkhitto, ukkuṭikopi hoti ukkuṭikappadhānamanuyutto,  kaṇṭakāpassayiko hoti, kaṇṭakāpassaye seyyaṃ kappeti,  phalakaseyyampi kappeti, thaṇḍilaseyyampi kappeti, ekāpassayiko  hoti rajojalladharo, abbhokāsikopi hoti yathāsanthatiko,  vekaṭikopi hoti vikaṭabhojanānuyogamanuyutto, apānakopi hoti  apānakattamanuyutto, sāyatatiyakampi udakorohanānuyogamanuyutto  viharati. iti evarūpaṃ anekavihitaṃ kāyassa  ātāpanaparitāpanānuyogamanuyutto viharati. evampi diṭṭhisallena  otiṇṇo viddho phuṭṭho pareto samohito samannāgato dhāvati vidhāvati  sandhāvati saṃsarati.

[03] sokasallena otiṇṇo viddho phuṭṭho pareto samohito  samannāgato socati kilamati paridevati urattāḷiṃ kandati sammohaṃ  āpajjati. vuttañhetaṃ bhagavatā --

[03] ``bhūtapubbaṃ, brāhmaṇa, imissāyeva sāvatthiyā aññatarissā  itthiyā mātā kālamakāsi. sā tassā kālaṃ kiriyāya ummattikā  khittacittā rathiyāya rathiyaṃ, siṅghāṭakena ^a^V0.0310^ea^ siṅghāṭakaṃ upasaṅkamitvā  evamāha -- `api me mātaraṃ addassatha, api me mātaraṃ addassathā'ti ^a^T0.0508^ea^.

[03] ``bhūtapubbaṃ, brāhmaṇa, imissāyeva sāvatthiyā aññatarissā  ^a^P2.0418^ea^ itthiyā pitā kālamakāsi... bhātā  kālamakāsi... bhaginī kālamakāsi... putto kālamakāsi... dhītā  kālamakāsi... sāmiko kālamakāsi. sā tassa kālaṃ kiriyāya  ummattikā khittacittā rathiyāya rathiyaṃ, siṅghāṭakena siṅghāṭakaṃ  upasaṅkamitvā evamāha -- `api me sāmikaṃ addassatha, api me  sāmikaṃ addassathā'ti.

[03] ``bhūtapubbaṃ, brāhmaṇa, imissāyeva sāvatthiyā aññatarassa  purisassa mātā kālamakāsi. so tassā kālaṃ kiriyāya  ummattako khittacitto rathiyāya rathiyaṃ, siṅghāṭakena siṅghāṭakaṃ  upasaṅkamitvā evamāha -- `api me mātaraṃ addassatha, api me mātaraṃ  addassathā'ti.

[03] ``bhūtapubbaṃ ^a^M0.0329^ea^, brāhmaṇa, imissāyeva sāvatthiyā  aññatarassa purisassa pitā kālamakāsi... bhātā kālamakāsi...  bhaginī kālamakāsi... putto kālamakāsi... dhītā kālamakāsi...  pajāpati kālamakāsi. so tassā kālaṃ kiriyāya ummattako  khittacitto rathiyāya rathiyaṃ, siṅghāṭakena siṅghāṭakaṃ upasaṅkamitvā  evamāha -- `api me pajāpatiṃ addassatha, api me pajāpatiṃ  addassathā'ti.

[03] ``bhūtapubbaṃ, brāhmaṇa, imissāyeva sāvatthiyā aññatarā itthī  ñātikulaṃ agamāsi. tassā te ñātakā sāmikaṃ acchinditvā  aññassa dātukāmā, sā ca naṃ na icchati. atha kho sā itthī  sāmikaṃ etadavoca -- `ime, ayyaputta, ñātakā tava acchinditvā  aññassa dātukāmā, ubho mayaṃ ^a^T0.0509^ea^ marissāmā'ti. atha kho so  puriso taṃ itthiṃ dvidhā chetvā attānaṃ opāteti -- `ubho pecca  bhavissāmā'''ti. evaṃ sokasallena otiṇṇo viddho phuṭṭho pareto  samohito samannāgato dhāvati vidhāvati sandhāvati saṃsarati.

[03] kathaṃkathāsallena otiṇṇo viddho phuṭṭho pareto samohito  samannāgato saṃsayapakkhando hoti vimatipakkhando dveḷhakajāto --  ``ahosiṃ nu kho ahaṃ atītamaddhānaṃ, nanu kho ahosiṃ  atītamaddhānaṃ, kiṃ nu kho ahosiṃ atītamaddhānaṃ, kathaṃ nu kho  ahosiṃ atītamaddhānaṃ ^a^V0.0311^ea^, kiṃ hutvā kiṃ ahosiṃ nu kho atītamaddhānaṃ,  bhavissāmi nu kho ahaṃ anāgatamaddhānaṃ, nanu ^a^P2.0419^ea^ kho  bhavissāmi anāgatamaddhānaṃ, kiṃ nu kho bhavissāmi anāgatamaddhānaṃ,  kathaṃ nu kho bhavissāmi anāgatamaddhānaṃ, kiṃ hutvā kiṃ bhavissāmi  nu kho anāgatamaddhānaṃ, etarahi vā paccuppannaṃ addhānaṃ ajjhattaṃ  kathaṃkathī hoti, ahaṃ nu khosmi, no nu khosmi, kiṃ nu khosmi  kathaṃ nu khosmi, ayaṃ nu kho satto kuto āgato, so kuhiṃ gāmī  bhavissatī''ti. evaṃ kathaṃkathāsallena otiṇṇo viddho phuṭṭho pareto  samohito samannāgato dhāvati vidhāvati sandhāvati saṃsarati.

[01] te salle abhisaṅkharoti; te salle abhisaṅkharonto  sallābhisaṅkhāravasena puratthimaṃ disaṃ dhāvati, pacchimaṃ disaṃ dhāvati,  uttaraṃ disaṃ dhāvati, dakkhiṇaṃ disaṃ dhāvati. te sallābhisaṅkhārā  appahīnā; sallābhisaṅkhārānaṃ appahīnattā gatiyā dhāvati, niraye  dhāvati ^a^T0.0510^ea^, tiracchānayoniyā dhāvati, pettivisaye dhāvati, manussaloke  dhāvati, devaloke dhāvati, gatiyā ^a^M0.0330^ea^ gatiṃ, upapattiyā  upapattiṃ, paṭisandhiyā paṭisandhiṃ, bhavena bhavaṃ, saṃsārena saṃsāraṃ, vaṭṭena  vaṭṭaṃ dhāvati vidhāvati sandhāvati saṃsaratīti -- yena sallena  otiṇṇo disā sabbā vidhāvati.

[03] ^b^tameva sallamabbuyha, na dhāvati na sīdatī^eb^ti. tameva  rāgasallaṃ dosasallaṃ mohasallaṃ mānasallaṃ diṭṭhisallaṃ sokasallaṃ  kathaṃkathāsallaṃ abbuyha abbuhitvā uddharitvā samuddharitvā uppāṭayitvā  samuppāṭayitvā {uppādayitvā samuppādayitvā (syā0 ka0)} pajahitvā vinodetvā byantiṃ karitvā anabhāvaṃ gametvā  neva puratthimaṃ disaṃ dhāvati na pacchimaṃ disaṃ dhāvati na uttaraṃ disaṃ  dhāvati na dakkhiṇaṃ disaṃ dhāvati. te sallābhisaṅkhārā pahīnā;  sallābhisaṅkhārānaṃ pahīnattā gatiyā na dhāvati, niraye na dhāvati,  tiracchānayoniyā na dhāvati, pettivisaye na dhāvati, manussaloke na  dhāvati, devaloke na dhāvati, na gatiyā gatiṃ, na upapattiyā  upapattiṃ, na paṭisandhiyā paṭisandhiṃ, na bhavena bhavaṃ, na saṃsārena  saṃsāraṃ, na vaṭṭena vaṭṭaṃ dhāvati vidhāvati sandhāvati saṃsaratīti --  tameva sallamabbuyha na dhāvati. ^b^na sīdatī^eb^ti ^a^P2.0420^ea^  kāmoghe na sīdati, bhavoghe na sīdati, diṭṭhoghe na  sīdati, avijjoghe na sīdati, na saṃsīdati na osīdati na  avasīdati na gacchati na avagacchatīti -- tameva sallamabbuyha, na  dhāvati na sīdati.

[03] tenāha ^a^T0.0511^ea^ bhagavā --

[21] ``yena sallena otiṇṇo, disā sabbā vidhāvati.

[22] tameva sallamabbuyha, na dhāvati na sīdatī''ti..

[03] 175^b^.^eb^

[21] ^b^tattha^eb^ ^a^V0.0312^ea^ ^b^sikkhānugīyanti, yāni loke gadhitāni. ^eb^

[27] ^b^na tesu pasuto siyā, nibbijjha sabbaso kāme. ^eb^

[22] ^b^sikkhe nibbānamattano..^eb^

[03] ^b^tattha sikkhānugīyanti, yāni loke gadhitānī^eb^ti.  ^b^sikkhā^eb^ti hatthisikkhā assasikkhā rathasikkhā dhanusikkhā  sālākiyaṃ sallakattiyaṃ kāyatikicchaṃ bhūtiyaṃ komārabhaccaṃ {komāratikicchaṃ  (syā0), komārasaccaṃ (ka0)}.  ^b^anugīyantī^eb^ti gīyanti niggīyanti kathīyanti bhaṇīyanti  dīpīyanti voharīyanti. atha vā gīyanti gaṇhīyanti  uggaṇhīyanti ^a^M0.0331^ea^ dhārīyanti upadhārīyanti  upalakkhīyanti gadhitapaṭilābhāya. gadhitā vuccanti pañca kāmaguṇā  -- cakkhuviññeyyā rūpā iṭṭhā kantā manāpā piyarūpā kāmūpasañhitā  rajanīyā, sotaviññeyyā saddā...pe0... ghānaviññeyyā gandhā...  jivhāviññeyyā rasā... kāyaviññeyyā phoṭṭhabbā iṭṭhā kantā manāpā  piyarūpā kāmūpasañhitā rajanīyā. kiṃkāraṇā gadhitā vuccanti  pañca kāmaguṇā? yebhuyyena devamanussā pañca kāmaguṇe icchanti  sādiyanti patthayanti pihayanti abhijappanti taṃkāraṇā gadhitā  vuccanti pañca kāmaguṇā. ^b^loke^eb^ti manussaloketi -- tattha  sikkhānugīyanti, yāni loke gadhitāni.

[03] ^b^na tesu pasuto siyā^eb^ti. tāsu vā sikkhāsu tesu vā  pañcasu kāmaguṇesu na pasuto siyā, na tanninno assa, na tappoṇo,  na tappabbhāro, na tadadhimutto, na tadadhipateyyoti -- na tesu pasuto  siyā.

[03] ^b^nibbijjha^eb^ ^a^T0.0512^ea^ ^b^sabbaso kāme^eb^ti. ^b^nibbijjhā^eb^ti  paṭivijjhitvā. ``sabbe saṅkhārā aniccā''ti paṭivijjhitvā,  ``sabbe saṅkhārā dukkhā''ti paṭivijjhitvā...pe0... ``yaṃ kiñci  samudayadhammaṃ sabbaṃ ^a^P2.0421^ea^ taṃ nirodhadhamma''nti  paṭivijjhitvā. ^b^sabbaso^eb^ti sabbena sabbaṃ sabbathā sabbaṃ asesaṃ  nissesaṃ pariyādiyanavacanametaṃ -- sabbasoti. ^b^kāmā^eb^ti  uddānato dve kāmā -- vatthukāmā ca kilesakāmā ca...pe0... ime  vuccanti vatthukāmā...pe0... ime vuccanti kilesakāmāti --  nibbijjha sabbaso kāme.

[03] ^b^sikkhe nibbānamattano^eb^ti. ^b^sikkhā^eb^ti tisso  sikkhā -- adhisīlasikkhā, adhicittasikkhā,  adhipaññāsikkhā...pe0... ayaṃ adhipaññāsikkhā.  ^b^nibbānamattano^eb^ti attano rāgassa nibbāpanāya dosassa  nibbāpanāya mohassa nibbāpanāya...pe0... sabbākusalābhisaṅkhārānaṃ  ^a^V0.0313^ea^ samāya upasamāya vūpasamāya nibbāpanāya paṭinissaggāya  paṭipassaddhiyā adhisīlampi sikkheyya adhicittampi sikkheyya  adhipaññampi sikkheyya, imā tisso sikkhāyo āvajjanto  sikkheyya jānanto sikkheyya...pe0... sacchikātabbaṃ sacchikaronto  sikkheyya ācareyya samācareyya samādāya vatteyyāti -- sikkhe  nibbānamattano.

[03] tenāha bhagavā --

[21] ``tattha ^a^M0.0332^ea^ sikkhānugīyanti, yāni  loke gadhitāni.

[27] na tesu pasuto siyā, nibbijjha sabbaso kāme.

[22] sikkhe nibbānamattano''ti..

[03] 176^b^.^eb^

[21] ^b^sacco^eb^ ^a^T0.0513^ea^ ^b^siyā appagabbho, amāyo rittapesuṇo.^eb^

[22] ^b^akkodhano lobhapāpaṃ, vevicchaṃ vitare muni..^eb^

[03] ^b^sacco siyā appagabbho^eb^ti. ^b^sacco siyā^eb^ti  saccavācāya samannāgato siyā, sammādiṭṭhiyā samannāgato siyā,  ariyena aṭṭhaṅgikena maggena samannāgato siyāti -- sacco siyā.  ^b^appagabbho^eb^ti tīṇi pāgabbhiyāni -- kāyikaṃ pāgabbhiyaṃ,  vācasikaṃ pāgabbhiyaṃ, cetasikaṃ pāgabbhiyaṃ...pe0... idaṃ cetasikaṃ  pāgabbhiyaṃ. yassimāni tīṇi pāgabbhiyāni pahīnāni  samucchinnāni vūpasantāni paṭipassaddhāni ^a^P2.0422^ea^  abhabbuppattikāni ñāṇagginā daḍḍhāni, so vuccati appagabbhoti --  sacco siyā appagabbho.

[03] ^b^amāyo rittapesuṇo^eb^ti. māyā vuccati vañcanikā  cariyā. idhekacco kāyena duccaritaṃ caritvā vācāya duccaritaṃ  caritvā manasā duccaritaṃ caritvā tassa paṭicchādanahetu pāpikaṃ icchaṃ  paṇidahati, mā maṃ jaññāti icchati, mā maṃ jaññāti saṅkappeti, mā  maṃ jaññāti vācaṃ bhāsati, mā maṃ jaññāti kāyena parakkamati. yā  evarūpā māyā māyāvitā accasarā vañcanā nikati nikiraṇā  pariharaṇā gūhanā parigūhanā chādanā paricchādanā anuttānīkammaṃ  anāvikammaṃ vocchādanā pāpakiriyā -- ayaṃ vuccati māyā.  yassesā māyā pahīnā samucchinnā vūpasantā paṭipassaddhā  abhabbuppattikā ñāṇagginā daḍḍhā, so vuccati ^a^T0.0514^ea^ amāyo.  ^b^rittapesuṇo^eb^ti pesuññanti idhekacco pisuṇavāco hoti...pe0...  evaṃ bhedādhippāyena pesuññaṃ upasaṃharati. yassetaṃ pesuññaṃ pahīnaṃ  samucchinnaṃ vūpasantaṃ paṭipassaddhaṃ abhabbuppattikaṃ ñāṇagginā ^a^V0.0314^ea^ daḍḍhaṃ, so  vuccati rittapesuṇo vivittapesuṇo pavivittapesuṇoti -- amāyo  rittapesuṇo.

[03] ^b^akkodhano lobhapāpaṃ, vevicchaṃ vitare munī^eb^ti.  ^b^akkodhano^eb^ti hi kho vuttaṃ, api ca kodho tāva vattabbo.  dasahākārehi kodho ^a^M0.0333^ea^ jāyati. ``anatthaṃ me  acarī''ti kodho jāyati...pe0... yasseso kodho pahīno  samucchinno vūpasanto paṭipassaddho abhabbuppattiko ñāṇagginā daḍḍho,  so vuccati akkodhano. kodhassa pahīnattā akkodhano, kodhavatthussa  pariññātattā akkodhano, kodhahetussa upacchinnattā akkodhano.  ^b^lobho^eb^ti yo lobho lubbhanā lubbhitattaṃ...pe0... abhijjhā  lobho akusalamūlaṃ. vevicchaṃ vuccati pañca macchariyāni --  āvāsamacchariyaṃ...pe0... gāho vuccati macchariyaṃ. ^b^munī^eb^ti.  monaṃ vuccati ñāṇaṃ...pe0... saṅgajālamaticca so muni.  ^b^akkodhano lobhapāpaṃ, vevicchaṃ vitare munī^eb^ti. muni  lobhapāpañca vevicchañca atari uttari patari samatikkami  vītivattayīti ^a^P2.0423^ea^ {vītivattīti (ka0)} -- akkodhano lobhapāpaṃ, vevicchaṃ  vitare muni.

[03] tenāha bhagavā --

[21] ``sacco siyā appagabbho, amāyo rittapesuṇo.

[22] akkodhano lobhapāpaṃ, vevicchaṃ vitare munī''ti..

[03] 177^b^.^eb^

[21] ^b^niddaṃ^eb^ ^a^T0.0515^ea^ ^b^tandiṃ sahe thīnaṃ, pamādena na saṃvase.^eb^

[22] ^b^atimāne na tiṭṭheyya, nibbānamanaso naro..^eb^

[03] ^b^niddaṃ tandiṃ sahe thīna^eb^nti. ^b^niddā^eb^ti yā kāyassa  akalyatā akammaññatā onāho pariyonāho antosamorodho middhaṃ  suppaṃ pacalāyikā suppaṃ suppanā suppitattaṃ. ^b^tandi^eb^nti yā  tandī {tandi (sī0 syā0 ka0)} tandiyanā tandiyitattaṃ tandimanakatā ālasyaṃ ālasyāyatā  ālasyāyitattaṃ. ^b^thīna^eb^nti yā cittassa akalyatā akammaññatā  olīyanā sallīyanā līnaṃ līyanā līyitattaṃ, thinaṃ thiyanā  thiyitattaṃ cittassa. ^b^niddaṃ tandiṃ sahe thīna^eb^nti. niddañca  tandiñca thinañca sahe saheyya parisaheyya abhibhaveyya ajjhotthareyya  pariyādiyeyya maddeyyāti -- niddaṃ tandiṃ sahe thīnaṃ.

[03] ^b^pamādena na saṃvase^eb^ti. pamādo vattabbo kāyaduccarite vā  vacīduccarite vā manoduccarite vā pañcasu vā kāmaguṇesu. cittassa  vosaggo vosaggānuppādanaṃ {vossaggo vossaggānuppādanaṃ (bahūsu)} vā  kusalānaṃ vā ^a^V0.0315^ea^ dhammānaṃ bhāvanāya  asakkaccakiriyatā asātaccakiriyatā anaṭṭhitakiriyatā olīnavuttitā  nikkhittacchandatā nikkhittadhuratā anāsevanā abhāvanā abahulīkammaṃ  anadhiṭṭhānaṃ ananuyogo pamādo. yo evarūpo pamādo pamajjanā  pamajjitattaṃ ^a^M0.0334^ea^ -- ayaṃ vuccati pamādo. ^b^pamādena  na saṃvase^eb^ti pamādena na vaseyya na saṃvaseyya na āvaseyya na  parivaseyya, pamādaṃ pajaheyya vinodeyya byantiṃ kareyya anabhāvaṃ  gameyya, pamādā ārato assa ^a^T0.0516^ea^ virato paṭivirato nikkhanto nissaṭo  vippamutto visaññutto vimariyādikatena cetasā vihareyyāti --  pamādena na saṃvase.

[03] ^b^atimāne^eb^ ^a^P2.0424^ea^ ^b^na tiṭṭheyyā^eb^ti.  ^b^atimāno^eb^ti idhekacco paraṃ atimaññati jātiyā vā gottena  vā...pe0... aññataraññatarena vā vatthunā. yo evarūpo māno  maññanā maññitattaṃ unnati unnamo dhajo sampaggāho ketukamyatā  cittassa -- ayaṃ vuccati atimāno. ^b^atimāne na tiṭṭheyyā^eb^ti.  atimāne na tiṭṭheyya na saṃtiṭṭheyya, atimānaṃ pajaheyya vinodeyya  byantiṃ kareyya anabhāvaṃ gameyya, atimānā ārato assa virato  paṭivirato nikkhanto nissaṭo vippamutto visaññutto  vimariyādikatena cetasā vihareyyāti -- atimāne na tiṭṭheyya.

[03] ^b^nibbānamanaso naro^eb^ti. idhekacco dānaṃ dento sīlaṃ  samādiyanto uposathakammaṃ karonto pānīyaṃ paribhojanīyaṃ upaṭṭhapento  pariveṇaṃ sammajjanto cetiyaṃ vandanto cetiye gandhamālaṃ āropento  cetiyaṃ padakkhiṇaṃ karonto yaṃ kiñci tedhātukaṃ kusalābhisaṅkhāraṃ  abhisaṅkharonto na gatihetu na upapattihetu na paṭisandhihetu na  bhavahetu na saṃsārahetu na vaṭṭahetu, sabbaṃ taṃ visaṃyogādhippāyo  nibbānaninno nibbānapoṇo nibbānapabbhāro abhisaṅkharotīti.  evampi nibbānamanaso naro. atha vā sabbasaṅkhāradhātuyā cittaṃ  paṭivāpetvā {paṭivāsetvā (ka0)} amatāya dhātuyā cittaṃ upasaṃharati -- ``etaṃ santaṃ  ^a^T0.0517^ea^ etaṃ paṇītaṃ yadidaṃ sabbasaṅkhārasamatho sabbūpadhipaṭinissaggo taṇhakkhayo  virāgo nirodho nibbāna''nti. evampi nibbānamanaso naro.

[21] ``na paṇḍitā upadhisukhassa hetu, dadanti dānāni  punabbhavāya.

[22] kāmañca te upadhiparikkhayāya, dadanti dānaṃ  apunabbhavāya..

[21] ``na ^a^M0.0335^ea^ paṇḍitā upadhisukhassa hetu,  bhāventi jhānāni punabbhavāya.

[22] kāmañca te upadhiparikkhayāya, bhāventi jhānaṃ  apunabbhavāya..

[21] ``te ^a^V0.0316^ea^ ^a^P2.0425^ea^ nibbuttiṃ āsisamānasā  {āsiṃsamānā (sī0), abhimānā (syā0)} dadanti, tanninnacittā {tanninnā  tañcittā (ka0)} tadadhimuttā.

[22] najjo yathā sāgaramajjhupetā {sāgaramajjhagatā (syā0)}, bhavanti nibbānaparāyanā  te''ti..

[03] nibbānamanaso naro. tenāha bhagavā --

[21] ``niddaṃ tandi sahe thīnaṃ, pamādena na saṃvase.

[22] atimāne na tiṭṭheyya, nibbānamanaso naro''ti..

[03] 178^b^.^eb^

[21] ^b^mosavajje na niyyetha,^eb^ {nīyetha (ka0)} ^b^rūpe snehaṃ na kubbaye.^eb^

[22] ^b^mānañca parijāneyya, sāhasā virato care..^eb^

[03] ^b^mosavajje^eb^ ^a^T0.0518^ea^ ^b^na niyyethā^eb^ti. mosavajjaṃ vuccati musāvādo.  idhekacco sabhaggato vā parisaggato vā ñātimajjhagato vā  pūgamajjhagato vā rājakulamajjhagato vā abhinīto sakkhipuṭṭho --  ``ehambho purisa, yaṃ jānāsi taṃ vadehī''ti, so ajānaṃ vā āha  -- ``jānāmī''ti, jānaṃ vā āha -- ``na jānāmī''ti, apassaṃ  vā āha -- ``passāmī''ti, passaṃ vā āha -- ``na passāmī''ti.  iti attahetu vā parahetu vā āmisakiñcikkhahetu vā  sampajānamusā bhāsitā hoti -- idaṃ vuccati mosavajjaṃ. api ca  tīhākārehi...pe0... catūhākārehi... pañcahākārehi... chahākārehi...  sattahākārehi... aṭṭhahākārehi...pe0... imehi aṭṭhahākārehi musāvādo  hoti. ^b^mosavajje na niyyethā^eb^ti. mosavajje na yāyeyya na  niyyāyeyya na vaheyya na saṃhareyya, mosavajjaṃ pajaheyya vinodeyya  byantiṃ kareyya anabhāvaṃ gameyya, mosavajjā ārato assa virato  paṭivirato nikkhanto nissaṭo vippamutto visaññutto  vimariyādikatena cetasā vihareyyāti -- mosavajje na niyyetha.

[03] ^b^rūpe^eb^ ^a^M0.0336^ea^ ^b^snehaṃ na kubbaye^eb^ti.  ^b^rūpa^eb^nti cattāro ca mahābhūtā ^a^P2.0426^ea^, catunnañca  mahābhūtānaṃ upādāya rūpaṃ. ^b^rūpe snehaṃ na kubbaye^eb^ti. rūpe  snehaṃ na kareyya chandaṃ na kareyya pemaṃ na kareyya rāgaṃ na kareyya na  janeyya na sañjaneyya na nibbatteyya nābhinibbatteyyāti -- rūpe snehaṃ  na kubbaye.

[03] ^b^mānañca^eb^ ^a^V0.0317^ea^ ^b^parijāneyyā^eb^ti. ^b^māno^eb^ti ekavidhena  māno -- yā cittassa ^a^T0.0519^ea^ unnati. duvidhena māno -- attukkaṃsanamāno,  paravambhanamāno. tividhena māno -- ``seyyohamasmī''ti māno,  ``sadisohamasmī''ti māno, ``hīnohamasmī''ti māno.  catuvidhena māno -- lābhena mānaṃ janeti, yasena mānaṃ janeti,  pasaṃsāya mānaṃ janeti, sukhena mānaṃ janeti. pañcavidhena māno --  ``lābhimhi manāpikānaṃ rūpāna''nti mānaṃ janeti, ``lābhimhi  manāpikānaṃ saddānaṃ...pe0... gandhānaṃ... rasānaṃ... phoṭṭhabbāna''nti  mānaṃ janeti. chabbidhena māno -- cakkhusampadāya mānaṃ janeti,  sotasampadāya...pe0... ghānasampadāya... jivhāsampadāya...  kāyasampadāya... manosampadāya mānaṃ janeti. sattavidhena māno --  atimāno, mānātimāno, omāno, sadisamāno, adhimāno,  asmimāno, micchāmāno. aṭṭhavidhena māno -- lābhena mānaṃ  janeti, alābhena omānaṃ janeti, yasena mānaṃ janeti, ayasena  omānaṃ janeti, pasaṃsāya mānaṃ janeti, nindāya omānaṃ janeti,  sukhena mānaṃ janeti, dukkhena omānaṃ janeti. navavidhena māno --  seyyassa ``seyyohamasmī''ti māno, seyyassa ``sadisohamasmī''ti  māno, seyyassa ``hīnohamasmī''ti māno, sadisassa  ``seyyohamasmī''ti māno, sadisassa ``sadisohamasmī''ti māno,  sadisassa ``hīnohamasmī''ti māno, hīnassa ``seyyohamasmī''ti  māno, hīnassa ``sadisohamasmī''ti māno, hīnassa  ``hīnohamasmī''ti māno. dasavidhena māno -- idhekacco mānaṃ  janeti jātiyā vā gottena vā...pe0... aññataraññatarena vā vatthunā.  yo ^a^T0.0520^ea^ evarūpo māno maññanā maññitattaṃ unnati unnamo dhajo  sampaggāho ketukamyatā cittassa -- ayaṃ vuccati māno.

[03] ^b^mānañca parijāneyyā^eb^ti. mānaṃ tīhi pariññāhi  parijāneyya -- ñātapariññāya, tīraṇapariññāya, pahānapariññāya.  katamā ^a^P2.0427^ea^ ñātapariññā? mānaṃ jānāti ayaṃ  ekavidhena māno -- yā cittassa unnati. ayaṃ duvidhena māno --  attukkaṃsanamāno paravambhanamāno...pe0... ayaṃ dasavidhena māno  ^a^M0.0337^ea^ -- idhekacco mānaṃ janeti jātiyā vā gottena  vā...pe0... aññataraññatarena vā vatthunāti jānāti passati -- ayaṃ  ñātapariññā.

[03] katamā tīraṇapariññā? etaṃ ñātaṃ katvā mānaṃ tīreti  aniccato dukkhato...pe0... nissaraṇato tīreti -- ayaṃ  tīraṇapariññā.

[03] katamā pahānapariññā? evaṃ tīrayitvā mānaṃ pajahati  vinodeti byantiṃ karoti anabhāvaṃ ^a^V0.0318^ea^ gameti -- ayaṃ pahānapariññā.  ^b^mānañca parijāneyyā^eb^ti mānaṃ imāhi tīhi pariññāhi  parijāneyyāti -- mānañca parijāneyya.

[03] ^b^sāhasā virato care^eb^ti. katamā sāhasā cariyā?  rattassa rāgacariyā sāhasā cariyā, duṭṭhassa dosacariyā sāhasā  cariyā, mūḷhassa mohacariyā sāhasā cariyā, vinibaddhassa  mānacariyā sāhasā cariyā, parāmaṭṭhassa diṭṭhicariyā sāhasā cariyā,  vikkhepagatassa uddhaccacariyā sāhasā cariyā, aniṭṭhaṅgatassa  vicikicchācariyā sāhasā cariyā, thāmagatassa anusayacariyā  sāhasā cariyā -- ayaṃ sāhasā cariyā. ^b^sāhasā virato^eb^ ^a^T0.0521^ea^  ^b^care^eb^ti sāhasā cariyāya ārato assa virato paṭivirato  nikkhanto nissaṭo vippamutto visaññutto vimariyādikatena cetasā  vihareyya careyya vicareyya iriyeyya vatteyya pāleyya yapeyya  yāpeyyāti -- sāhasā virato care.

[03] tenāha bhagavā --

[21] ``mosavajje na niyyetha, rūpe snehaṃ na kubbaye.

[22] mānañca parijāneyya, sāhasā virato care''ti..

[03] 179^b^.^eb^

[21] ^b^purāṇaṃ nābhinandeyya, nave khantiṃ na kubbaye^eb^  {khantimakubbaye (bahūsu)} ^b^.^eb^

[22] ^b^hīyamāne na soceyya, ākāsaṃ^eb^ {ākassaṃ (syā0)} ^b^na sito siyā..^eb^

[03] ^b^purāṇaṃ^eb^ ^a^P2.0428^ea^ ^b^nābhinandeyyā^eb^ti.  purāṇaṃ vuccati atītā rūpavedanāsaññāsaṅkhāraviññāṇā. atīte  saṅkhāre taṇhāvasena diṭṭhivasena nābhinandeyya nābhivadeyya na  ajjhoseyya, abhinandanaṃ abhivadanaṃ ajjhosānaṃ gāhaṃ parāmāsaṃ  ^a^M0.0338^ea^ abhinivesaṃ pajaheyya vinodeyya byantiṃ kareyya  anabhāvaṃ gameyyāti -- purāṇaṃ nābhinandeyya.

[03] ^b^nave khantiṃ na kubbaye^eb^ti. navā vuccati paccuppannā  rūpavedanāsaññāsaṅkhāraviññāṇā. paccuppanne saṅkhāre taṇhāvasena  diṭṭhivasena khantiṃ na kareyya chandaṃ na kareyya pemaṃ na kareyya rāgaṃ  na kareyya na janeyya na sañjaneyya na nibbatteyya nābhinibbatteyyāti  -- nave khantiṃ na kubbaye.

[03] ^b^hīyamāne^eb^ ^a^V0.0319^ea^ ^b^na soceyyā^eb^ti. hīyamāne hāyamāne  parihāyamāne ^a^T0.0522^ea^ vemāne vigacchamāne antaradhāyamāne na soceyya na  kilameyya na parāmaseyya na parideveyya na urattāḷiṃ kandeyya na  sammohaṃ āpajjeyya. cakkhusmiṃ hīyamāne hāyamāne parihāyamāne  vemāne vigacchamāne antaradhāyamāne, sotasmiṃ...pe0... ghānasmiṃ...  jivhāya... kāyasmiṃ... rūpasmiṃ... saddasmiṃ... gandhasmiṃ...  rasasmiṃ... phoṭṭhabbasmiṃ... kulasmiṃ... gaṇasmiṃ... āvāsasmiṃ...  lābhasmiṃ... yasasmiṃ... pasaṃsāya... sukhasmiṃ... cīvarasmiṃ...  piṇḍapātasmiṃ... senāsanasmiṃ... gilānapaccayabhesajjaparikkhārasmiṃ  hīyamāne hāyamāne parihāyamāne vemāne vigacchamāne antaradhāyamāne  na soceyya na kilameyya na parāmaseyya na parideveyya na urattāḷiṃ  kandeyya na sammohaṃ āpajjeyyāti -- hīyamāne na soceyya.

[03] ^b^ākāsaṃ na sito siyā^eb^ti. ākāsaṃ vuccati taṇhā.  yo rāgo sārāgo...pe0... abhijjhā lobho akusalamūlaṃ.  kiṃkāraṇā ākāsaṃ vuccati taṇhā? yāya taṇhāya rūpaṃ ākassati  samākassati gaṇhāti parāmasati abhinivisati, vedanaṃ...pe0...  saññaṃ... saṅkhāre... viññāṇaṃ... gatiṃ... upapattiṃ... paṭisandhiṃ...  bhavaṃ... saṃsāraṃ... vaṭṭaṃ ākassati samākassati gaṇhāti parāmasati  abhinivisati; taṃkāraṇā ākāsaṃ vuccati taṇhā. ^b^ākāsaṃ na  sito siyā^eb^ti. taṇhānissito na siyā. taṇhaṃ ^a^P2.0429^ea^  pajaheyya vinodeyya byantiṃ kareyya anabhāvaṃ gameyya,  taṇhāya ārato assa virato paṭivirato nikkhanto nissaṭo ^a^T0.0523^ea^  vippamutto visaññutto vimariyādikatena cetasā vihareyyāti --  ākāsaṃ na sito siyā.

[03] tenāha bhagavā --

[21] ``purāṇaṃ nābhinandeyya, nave khantiṃ na kubbaye.

[22] hīyamāne na soceyya, ākāsaṃ na sito siyā''ti..

[03] 180^b^.^eb^

[21] ^b^gedhaṃ^eb^ ^a^M0.0339^ea^ ^b^brūmi mahoghoti, ājavaṃ^eb^  {ācamaṃ (syā0 ka0)} ^b^brūmi jappanaṃ.^eb^

[22] ^b^ārammaṇaṃ pakampanaṃ,^eb^ {pakappanaṃ (syā0 ka0)} ^b^kāmapaṅko duraccayo..^eb^

[03] ^b^gedhaṃ brūmi mahoghotī^eb^ti. gedho vuccati taṇhā. yo  rāgo sārāgo...pe0... abhijjhā lobho akusalamūlaṃ. mahogho  vuccati taṇhā. yo rāgo sārāgo...pe0... abhijjhā lobho  akusalamūlaṃ. ^b^gedhaṃ brūmi mahoghotī^eb^ti. gedhaṃ ``mahogho''ti  brūmi ācikkhāmi desemi paññapemi paṭṭhapemi vivarāmi vibhajāmi  uttānīkaromi pakāsemīti -- gedhaṃ brūmi mahoghoti.

[03] ^b^ājavaṃ^eb^ ^a^V0.0320^ea^ ^b^brūmi jappana^eb^nti. ājavā vuccati taṇhā. yo  rāgo sārāgo...pe0... abhijjhā lobho akusalamūlaṃ. jappanāpi  vuccati taṇhā. yo rāgo sārāgo...pe0... abhijjhā lobho  akusalamūlaṃ. ^b^ājavaṃ brūmi jappana^eb^nti ājavaṃ ``jappanā''ti  brūmi ācikkhāmi...pe0... uttānīkaromi pakāsemīti -- ājavaṃ  brūmi jappanaṃ.

[03] ^b^ārammaṇaṃ pakampana^eb^nti. ārammaṇampi vuccati taṇhā.  yo ^a^T0.0524^ea^ rāgo sārāgo...pe0... abhijjhā lobho akusalamūlaṃ.  pakampanāpi vuccati taṇhā. yo rāgo sārāgo...pe0... abhijjhā  lobho akusalamūlanti -- ārammaṇaṃ pakampanaṃ.

[03] ^b^kāmapaṅko duraccayo^eb^ti. kāmapaṅko kāmakaddamo  kāmakileso kāmapalipo kāmapalibodho {kāmapalirodho (sī0 ka0)} duraccayo durativatto duttaro  duppataro dussamatikkamo dubbītivattoti -- kāmapaṅko duraccayo.

[03] tenāha bhagavā --

[21] ``gedhaṃ ^a^P2.0430^ea^ brūmi mahoghoti, ājavaṃ  brūmi jappanaṃ.

[22] ārammaṇaṃ pakampanaṃ, kāmapaṅko duraccayo''ti..

[03] 181^b^.^eb^

[21] ^b^saccā avokkamaṃ muni, thale tiṭṭhati brāhmaṇo.^eb^

[22] ^b^sabbaṃ so paṭinissajja, sa ve santoti vuccati..^eb^

[03] ^b^saccā avokkamaṃ munī^eb^ti. saccavācāya avokkamanto,  sammādiṭṭhiyā avokkamanto, ariyā aṭṭhaṅgikā maggā avokkamanto.  ^b^munī^eb^ti. monaṃ vuccati ñāṇaṃ...pe0... saṅgajālamaticca so  munīti -- saccā avokkamaṃ muni.

[03] ^b^thale^eb^ ^a^M0.0340^ea^ ^b^tiṭṭhati brāhmaṇo^eb^ti. thalaṃ  vuccati amataṃ nibbānaṃ. yo so sabbasaṅkhārasamatho  sabbūpadhipaṭinissaggo taṇhakkhayo virāgo nirodho nibbānaṃ.  ^b^brāhmaṇo^eb^ti sattannaṃ dhammānaṃ bāhitattā brāhmaṇo...pe0... asito  tādi pavuccate sa brahmā. ^b^thale tiṭṭhati brāhmaṇo^eb^ti. thale  tiṭṭhati dīpe tiṭṭhati tāṇe ^a^T0.0525^ea^ tiṭṭhati leṇe tiṭṭhati saraṇe tiṭṭhati abhaye  tiṭṭhati accute tiṭṭhati amate tiṭṭhati nibbāne tiṭṭhatīti -- thale  tiṭṭhati brāhmaṇo.

[03] ^b^sabbaṃ so paṭinissajjā^eb^ti. sabbaṃ vuccati  dvādasāyatanāni -- cakkhu ceva rūpā ca ^a^V0.0321^ea^ ...pe0... mano ceva dhammā  ca. yato ajjhattikabāhiresu āyatanesu chandarāgo pahīno hoti  ucchinnamūlo tālāvatthukato anabhāvaṃkato āyatiṃ anuppādadhammo,  ettāvatāpi sabbaṃ cattaṃ hoti vantaṃ muttaṃ pahīnaṃ paṭinissaṭṭhaṃ. yato  taṇhā ca diṭṭhi ca māno ca pahīnā honti ucchinnamūlā  tālāvatthukatā anabhāvaṃkatā āyatiṃ anuppādadhammā, ettāvatāpi sabbaṃ  cattaṃ hoti vantaṃ muttaṃ pahīnaṃ paṭinissaṭṭhaṃ. yato puññābhisaṅkhāro  ca apuññābhisaṅkhāro ca āneñjābhisaṅkhāro ca pahīnā honti  ucchinnamūlā tālāvatthukatā anabhāvaṃkatā āyatiṃ anuppādadhammā  ^a^P2.0431^ea^, ettāvatāpi sabbaṃ cattaṃ hoti vantaṃ muttaṃ pahīnaṃ  paṭinissaṭṭhanti -- sabbaṃ so paṭinissajja.

[03] ^b^sa ve santoti vuccatī^eb^ti. so santo upasanto  vūpasanto nibbuto paṭipassaddhoti vuccati kathīyati bhaṇīyati  dīpīyati voharīyatīti -- sa ve santoti vuccati.

[03] tenāha bhagavā --

[21] ``saccā avokkamaṃ muni, thale tiṭṭhati brāhmaṇo.

[22] sabbaṃ so paṭinissajja, sa ve santoti vuccatī''ti..

[03] 182^b^.^eb^

[21] ^b^sa^eb^ ^a^T0.0526^ea^ ^b^ve vidvā^eb^ {viddhā (syā0)} ^b^sa vedagū, ñatvā dhammaṃ anissito.^eb^

[22] ^b^sammā so loke iriyāno, na pihetīdha kassaci..^eb^

[03] ^b^sa ve vidvā sa vedagū^eb^ti. ^b^vidvā^eb^ti vidvā  vijjāgato ñāṇī vibhāvī medhāvī. ^b^vedagū^eb^ti. vedā vuccanti  catūsu maggesu ñāṇaṃ...pe0... sabbavedanāsu vītarāgo sabbavedamaticca  vedagū soti -- sa ve vidvā sa vedagū.

[03] ^b^ñatvā^eb^ ^a^M0.0341^ea^ ^b^dhammaṃ anissito^eb^ti.  ^b^ñatvā^eb^ti ñatvā jānitvā tulayitvā tīrayitvā vibhāvayitvā  vibhūtaṃ katvā. ``sabbe saṅkhārā aniccā''ti ñatvā jānitvā  tulayitvā tīrayitvā vibhāvayitvā vibhūtaṃ katvā, ``sabbe saṅkhārā  dukkhā''ti...pe0... ``yaṃ kiñci samudayadhammaṃ sabbaṃ taṃ  nirodhadhamma''nti ñatvā jānitvā tulayitvā tīrayitvā  vibhāvayitvā vibhūtaṃ katvā. ^b^anissito^eb^ti dve nissayā --  taṇhānissayo ca diṭṭhinissayo ca...pe0... ayaṃ  taṇhānissayo...pe0... ayaṃ diṭṭhinissayo. taṇhānissayaṃ pahāya  diṭṭhinissayaṃ paṭinissajjitvā cakkhuṃ anissito... sotaṃ  anissito... ghānaṃ anissito...pe0... diṭṭhasutamutaviññātabbe  ^a^V0.0322^ea^ dhamme anissito anallīno anupagato anajjhosito anadhimutto  nikkhanto nissaṭo vippamutto visaññutto vimariyādikatena cetasā  viharatīti -- ñatvā dhammaṃ anissito.

[03] ^b^sammā so loke iriyāno^eb^ti. yato ajjhattikabāhiresu  āyatanesu chandarāgo pahīno hoti ucchinnamūlo tālāvatthukato  anabhāvaṃkato ^a^T0.0527^ea^ āyatiṃ anuppādadhammo, ettāvatāpi sammā ^a^P2.0432^ea^  so loke carati viharati iriyati vattati pāleti yapeti  yāpeti...pe0... yato puññābhisaṅkhāro ca apuññābhisaṅkhāro ca  āneñjābhisaṅkhāro ca pahīnā honti ucchinnamūlā tālāvatthukatā  anabhāvaṃkatā āyatiṃ anuppādadhammā, ettāvatāpi sammā so loke  carati viharati iriyati vattati pāleti yapeti yāpetīti -- sammā  so loke iriyāno.

[03] ^b^na pihetīdha kassacī^eb^ti. ^b^pihā^eb^ vuccati taṇhā.  yo rāgo sārāgo...pe0... abhijjhā lobho akusalamūlaṃ. yassesā  pihā taṇhā pahīnā samucchinnā vūpasantā paṭipassaddhā abhabbuppattikā  ñāṇagginā daḍḍhā, so kassaci na piheti khattiyassa vā brāhmaṇassa  vā vessassa vā suddassa vā gahaṭṭhassa vā pabbajitassa vā devassa vā  manussassa vāti -- na pihetīdha kassaci.

[03] tenāha bhagavā --

[21] ``sa ve vidvā sa vedagū, ñatvā dhammaṃ anissito.

[22] sammā so loke iriyāno, na pihetīdha kassacī''ti..

[03] 183^b^.^eb^

[21] ^b^yodha kāme accatari, saṅgaṃ loke duraccayaṃ.^eb^

[22] ^b^na so socati nājjheti, chinnasoto abandhano..^eb^

[03] ^b^yodha^eb^ ^a^M0.0342^ea^ ^b^kāme accatari, saṅgaṃ loke  duraccaya^eb^nti. ^b^yo^eb^ti yo yādiso yathāyutto yathāvihito  yathāpakāro yaṃ ṭhānappatto yaṃ ^a^T0.0528^ea^ dhammasamannāgato khattiyo vā brāhmaṇo  vā vesso vā suddo vā gahaṭṭho vā pabbajito vā devo vā manusso  vā. ^b^kāmā^eb^ti uddānato dve kāmā -- vatthukāmā ca  kilesakāmā ca...pe0... ime vuccanti vatthukāmā...pe0... ime  vuccanti kilesakāmā. ^b^saṅgā^eb^ti satta saṅgā -- rāgasaṅgo,  dosasaṅgo, mohasaṅgo, mānasaṅgo, diṭṭhisaṅgo, kilesasaṅgo,  duccaritasaṅgo. ^b^loke^eb^ti apāyaloke manussaloke devaloke  khandhaloke dhātuloke ^a^V0.0323^ea^ āyatanaloke. ^b^saṅgaṃ loke duraccaya^eb^nti.  yo kāme ca saṅge ca loke duraccaye durativatte duttare duppatare  dussamatikkame dubbītivatte atari uttari patari samatikkami  vītivattayīti -- yodha kāme accatari, saṅgaṃ loke duraccayaṃ.

[03] ^b^na^eb^ ^a^P2.0433^ea^ ^b^so socati nājjhetī^eb^ti.  vipariṇataṃ vā vatthuṃ na socati, vipariṇatasmiṃ vā vatthusmiṃ na  socati. ``cakkhu me vipariṇata''nti na socati...pe0... sotaṃ  me... ghānaṃ me... jivhā me... kāyo me... rūpā me... saddā me...  gandhā me... rasā me... phoṭṭhabbā me... kulaṃ me... gaṇo me...  āvāso me... lābho me... yaso me... pasaṃsā me... sukhaṃ me...  cīvaraṃ me... piṇḍapāto me... senāsanaṃ me...  gilānapaccayabhesajjaparikkhārā me... mātā me... pitā me... bhātā  me... bhaginī me... putto me... dhītā me... mittā me... amaccā  me... ñātī me... ``sālohitā me vipariṇatā''ti na socati na  kilamati na paridevati na urattāḷiṃ kandati na ^a^T0.0529^ea^ sammohaṃ āpajjatīti  -- na socati. ^b^nājjhetī^eb^ti najjheti na ajjheti na  upanijjhāyati na nijjhāyati na pajjhāyati. atha vā na jāyati  na jiyyati na miyyati na cavati na upapajjatīti -- nājjhetīti  -- na so socati nājjheti.

[03] ^b^chinnasoto abandhano^eb^ti. sotaṃ vuccati taṇhā. yo  rāgo sārāgo...pe0... abhijjhā lobho akusalamūlaṃ. yassesā  sotā taṇhā pahīnā samucchinnā...pe0... ñāṇagginā daḍḍhā, so  vuccati chinnasoto. ^b^abandhano^eb^ti rāgabandhanaṃ dosabandhanaṃ  mohabandhanaṃ mānabandhanaṃ diṭṭhibandhanaṃ kilesabandhanaṃ duccaritabandhanaṃ,  yassete bandhanā pahīnā samucchinnā...pe0... ñāṇagginā ^a^M0.0343^ea^  daḍḍhā, so vuccati abandhanoti -- chinnasoto abandhano.

[03] tenāha bhagavā --

[21] ``yodha kāme accatari, saṅgaṃ loke duraccayaṃ.

[22] na so socati nājjheti, chinnasoto abandhano''ti..

[03] 184^b^.^eb^

[21] ^b^yaṃ pubbe taṃ visosehi, pacchā te māhu kiñcanaṃ.^eb^

[22] ^b^majjhe ce no gahessasi, upasanto carissasi..^eb^

[22]

[03] ^b^yaṃ^eb^ ^a^V0.0324^ea^ ^a^P2.0434^ea^ ^b^pubbe taṃ visosehī^eb^ti.  atīte saṅkhāre ārabbha ye kilesā uppajjeyyuṃ te kilese sosehi  visosehi sukkhāpehi visukkhāpehi abījaṃ karohi pajaha vinodehi  byantiṃ karohi anabhāvaṃ gamehīti. evampi yaṃ pubbe taṃ ^a^T0.0530^ea^ visosehi.  atha vā ye atītā kammābhisaṅkhārā avipakkavipākā te  kammābhisaṅkhāre sosehi visosehi sukkhāpehi visukkhāpehi abījaṃ  karohi pajaha vinodehi byantiṃ karohi anabhāvaṃ gamehīti. evampi  yaṃ pubbe taṃ visosehi.

[03] ^b^pacchā te māhu kiñcana^eb^nti. pacchā vuccati anāgataṃ.  anāgate saṅkhāre ārabbha yāni uppajjeyyuṃ rāgakiñcanaṃ dosakiñcanaṃ  mohakiñcanaṃ mānakiñcanaṃ diṭṭhikiñcanaṃ kilesakiñcanaṃ  duccaritakiñcanaṃ, imāni kiñcanāni {ime kiñcanā (ka0) passa dī0 ni0  3.305} tuyhaṃ mā ahu mā akāsi mā  janesi mā sañjanesi mā nibbattesi mā abhinibbattesi pajaha  vinodehi byantiṃ karohi anabhāvaṃ gamehīti -- pacchā te māhu  kiñcanaṃ.

[03] ^b^majjhe ce no gahessasī^eb^ti. majjhaṃ vuccati paccuppannā  rūpavedanāsaññāsaṅkhāraviññāṇā. paccuppanne saṅkhāre taṇhāvasena  diṭṭhivasena na gahessasi na uggahessasi na gaṇhissasi na  parāmasissasi nābhinandissasi nābhicarissasi na ajjhosissasi,  abhinandanaṃ abhivadanaṃ ajjhosānaṃ gāhaṃ parāmāsaṃ abhinivesaṃ  pajahissasi vinodessasi byantiṃ karissasi anabhāvaṃ gamessasīti  -- majjhe ce no gahessasi.

[03] ^b^upasanto carissasī^eb^ti. rāgassa santattā samitattā  upasamitattā, dosassa santattā samitattā upasamitattā...pe0...  sabbākusalābhisaṅkhārānaṃ santattā samitattā upasamitattā  vūpasamitattā vijjhātattā nibbutattā vigatattā paṭipassaddhattā ^a^T0.0531^ea^ santo  upasanto vūpasanto nibbuto paṭipassaddho ^a^M0.0344^ea^ carissasi  viharissasi iriyissasi vattissasi pālissasi ^a^P2.0435^ea^  yapissasi yāpissasīti -- upasanto carissasi.

[03] tenāha bhagavā --

[21] ``yaṃ pubbe taṃ visosehi, pacchā te māhu kiñcanaṃ.

[22] majjhe ce no gahessasi, upasanto carissasī''ti..

[03] 185^b^.^eb^

[21] ^b^sabbaso^eb^ ^a^V0.0325^ea^ ^b^nāmarūpasmiṃ, yassa natthi mamāyitaṃ.^eb^

[22] ^b^asatā ca na socati, sa ve loke na jīyati..^eb^

[03] ^b^sabbaso nāmarūpasmiṃ, yassa natthi mamāyita^eb^nti.  ^b^sabbaso^eb^ti sabbena sabbaṃ sabbathā sabbaṃ asesaṃ nissesaṃ  pariyādiyanavacanametaṃ -- sabbasoti. ^b^nāma^eb^nti cattāro  arūpino khandhā. ^b^rūpa^eb^nti cattāro ca mahābhūtā, catunnañca  mahābhūtānaṃ upādāya rūpaṃ. ^b^yassā^eb^ti arahato khīṇāsavassa.  ^b^mamāyita^eb^nti dve mamattā -- taṇhāmamattañca  diṭṭhimamattañca...pe0... idaṃ taṇhāmamattaṃ...pe0... idaṃ diṭṭhimamattaṃ.  ^b^sabbaso nāmarūpasmiṃ, yassa natthi mamāyita^eb^nti sabbaso  nāmarūpasmiṃ mamattā yassa natthi na santi na saṃvijjanti  nupalabbhanti, pahīnā samucchinnā vūpasantā paṭipassaddhā abhabbuppattikā  ñāṇagginā daḍḍhāti -- sabbaso nāmarūpasmiṃ, yassa natthi mamāyitaṃ.

[03] ^b^asatā ca na socatī^eb^ti. vipariṇataṃ vā vatthuṃ na  socati, vipariṇatasmiṃ vā vatthusmiṃ na socati. ``cakkhu me  vipariṇata''nti na socati, sotaṃ me... ghānaṃ me... jivhā me...  kāyo me... rūpā me... saddā ^a^T0.0532^ea^ me... gandhā me... rasā me...  phoṭṭhabbā me... kulaṃ me... gaṇo me... āvāso me... lābho  me...pe0... ``sālohitā me vipariṇatā''ti na socati na  kilamati na paridevati na urattāḷiṃ kandati na sammohaṃ āpajjatīti.  evampi asatā ca na socati.

[03] atha vā asatāya dukkhāya vedanāya phuṭṭho pareto samohito  samannāgato na socati na kilamati na paridevati na urattāḷiṃ  kandati na sammohaṃ āpajjatīti. evampi asatā ca na socati.  atha vā cakkhurogena phuṭṭho pareto...pe0...  ḍaṃsamakasavātātapasarīsapasamphassena phuṭṭho pareto samohito samannāgato  na socati na ^a^P2.0436^ea^ kilamati na paridevati na  urattāḷiṃ kandati na sammohaṃ āpajjatīti. evampi asatā ca na  socati. atha vā asante asaṃvijjamāne anupalabbhamāne ``ahu vata  me, taṃ vata me natthi ^a^M0.0345^ea^, siyā vata me, taṃ vatāhaṃ na  labhāmī''ti na socati na kilamati na paridevati na urattāḷiṃ  kandati na sammohaṃ āpajjatīti. evampi asatā ca na socati.

[03] ^b^sa ve loke na jīyatī^eb^ti. yassa ``mayhaṃ vā idaṃ  paresaṃ vā ida''nti kiñci rūpagataṃ ^a^V0.0326^ea^ vedanāgataṃ saññāgataṃ saṅkhāragataṃ  viññāṇagataṃ gahitaṃ parāmaṭṭhaṃ abhiniviṭṭhaṃ ajjhositaṃ adhimuttaṃ atthi,  tassa jāni atthi.

[03] bhāsitampi hetaṃ --

[21] ``jīno {jiṇṇe (sī0), jinno (syā0)} rathassaṃ {rathasse (sī0)  pañcakanipāte (ādimhi) maṇikuṇḍalajātakaṭṭhakathā oloketabbā} maṇikuṇḍale  ca, putte ca dāre ca tatheva jīno.

[22] sabbesu ^a^T0.0533^ea^ bhogesu asevitesu, kasmā na santappasi  sokakāle..

[21] ``pubbeva maccaṃ vijahanti bhogā, macco dhane pubbataraṃ  jahāsi.

[22] asassatā {asassakā (sī0), assakā (syā0)} bhāvino kāmakāmī, tasmā na socāmahaṃ  sokakāle..

[21] ``udeti āpūrati veti cando, andhaṃ tapetvāna {atthaṃ gamitvāna  (bahūsu)} paleti sūriyo.

[22] viditā mayā sattuka lokadhammā, tasmā na socāmahaṃ  sokakāle''ti..

[03] yassa ``mayhaṃ vā idaṃ paresaṃ vā ida''nti kiñci rūpagataṃ  vedanāgataṃ saññāgataṃ saṅkhāragataṃ viññāṇagataṃ gahitaṃ parāmaṭṭhaṃ  abhiniviṭṭhaṃ ajjhositaṃ adhimuttaṃ natthi, tassa jāni natthi.  bhāsitampi hetaṃ -- ```nandasi, samaṇā'ti. `kiṃ laddhā,  āvuso'ti? `tena hi, samaṇa, socasī'ti. `kiṃ jīyittha,  āvuso'ti? `tena hi, samaṇa, neva nandasi na socasī'ti.  `evamāvuso'''ti.

[21] ``cirassaṃ ^a^P2.0437^ea^ ^a^M0.0346^ea^ vata  passāma, brāhmaṇaṃ parinibbutaṃ.

[22] anandiṃ anīghaṃ bhikkhuṃ, tiṇṇaṃ loke visattika''nti..

[03] sa ve loke na jīyati. tenāha bhagavā --

[21] ``sabbaso ^a^T0.0534^ea^ nāmarūpasmiṃ, yassa natthi mamāyitaṃ.

[22] asatā ca na socati, sa ve loke na jīyatī''ti..

[03] 186^b^.^eb^

[21] ^b^yassa natthi idaṃ meti, paresaṃ vāpi kiñcanaṃ.^eb^

[22] ^b^mamattaṃ so asaṃvindaṃ, natthi meti na socati..^eb^

[03] ^b^yassa^eb^ ^a^V0.0327^ea^ ^b^natthi idaṃ meti, paresaṃ vāpi kiñcana^eb^nti.  ^b^yassā^eb^ti arahato khīṇāsavassa. yassa ``mayhaṃ vā idaṃ paresaṃ  vā ida''nti kiñci rūpagataṃ vedanāgataṃ saññāgataṃ saṅkhāragataṃ  viññāṇagataṃ gahitaṃ parāmaṭṭhaṃ abhiniviṭṭhaṃ ajjhositaṃ adhimuttaṃ natthi  na santi na saṃvijjati nupalabbhati, pahīnaṃ samucchinnaṃ vūpasantaṃ  paṭipassaddhaṃ abhabbuppattikaṃ ñāṇagginā daḍḍhanti. evampi yassa  natthi idaṃ meti, paresaṃ vāpi kiñcanaṃ.

[03] vuttañhetaṃ bhagavatā -- ``nāyaṃ, bhikkhave, kāyo tumhākaṃ, napi  aññesaṃ. purāṇamidaṃ, bhikkhave, kammaṃ abhisaṅkhataṃ abhisañcetayitaṃ  vedanīyaṃ daṭṭhabbaṃ. tatra, bhikkhave, sutavā ariyasāvako  paṭiccasamuppādaṃyeva sādhukaṃ yoniso manasikaroti -- `iti imasmiṃ  sati idaṃ hoti imassuppādā idaṃ uppajjati, imasmiṃ asati idaṃ na  hoti imassa nirodhā idaṃ nirujjhati, yadidaṃ avijjāpaccayā  saṅkhārā, saṅkhārapaccayā viññāṇaṃ...pe0... evametassa kevalassa  dukkhakkhandhassa samudayo hoti. avijjāyatveva asesavirāganirodhā  saṅkhāranirodho...pe0... evametassa kevalassa dukkhakkhandhassa  nirodho hotī'''ti. evampi yassa natthi idaṃ meti, paresaṃ vāpi  kiñcanaṃ.

[03] vuttampi ^a^T0.0535^ea^ hetaṃ bhagavatā --

[21] ``suññato ^a^P2.0438^ea^ lokaṃ avekkhassu,  mogharāja sadā sato.

[27] attānudiṭṭhiṃ ūhacca {uhacca (ka0) su0 ni0 1125}, evaṃ maccutaro siyā.

[22] evaṃ lokaṃ avekkhantaṃ, maccurājā na passatī''ti..

[03] evampi yassa natthi idaṃ meti, paresaṃ vāpi kiñcanaṃ.

[03] vuttampi ^a^M0.0347^ea^ hetaṃ bhagavatā -- ``yaṃ, bhikkhave, na  tumhākaṃ, taṃ pajahatha. taṃ vo pahīnaṃ dīgharattaṃ hitāya sukhāya  bhavissati. kiñca, bhikkhave, na tumhākaṃ? rūpaṃ, bhikkhave, na  tumhākaṃ, taṃ pajahatha. taṃ vo pahīnaṃ dīgharattaṃ hitāya sukhāya  bhavissati. vedanā... saññā... saṅkhārā... viññāṇaṃ na tumhākaṃ,  taṃ pajahatha. taṃ vo pahīnaṃ dīgharattaṃ hitāya sukhāya bhavissati. taṃ  kiṃ maññatha, bhikkhave, yaṃ imasmiṃ jetavane tiṇakaṭṭhasākhāpalāsaṃ, taṃ  jano hareyya vā ḍaheyya {daheyya (sī0 ka0) saṃ0 ni0  3.33} vā  yathāpaccayaṃ vā kareyya, api nu tumhākaṃ  evamassa -- `amhe jano harati vā ḍahati vā yathāpaccayaṃ vā  karotī''ti? ``no hetaṃ, bhante''. ``taṃ kissa hetu''? ``na  hi no etaṃ, bhante, attā vā attaniyaṃ vā''ti. ``evameva kho,  bhikkhave, yaṃ ^a^V0.0328^ea^ na tumhākaṃ, taṃ pajahatha. taṃ vo pahīnaṃ dīgharattaṃ hitāya  sukhāya bhavissati. kiñca, bhikkhave, na tumhākaṃ? rūpaṃ,  bhikkhave, na tumhākaṃ, taṃ pajahatha. taṃ vo pahīnaṃ dīgharattaṃ hitāya  sukhāya bhavissati. vedanā... saññā... saṅkhārā... viññāṇaṃ na  tumhākaṃ, taṃ pajahatha. taṃ vo pahīnaṃ dīgharattaṃ hitāya sukhāya ^a^T0.0536^ea^  bhavissatī''ti. evampi yassa natthi idaṃ meti, paresaṃ vāpi  kiñcanaṃ. bhāsitampi hetaṃ --

[21] ``suddhadhammasamuppādaṃ, suddhasaṅkhārasantatiṃ.

[22] passantassa yathābhūtaṃ, na bhayaṃ hoti gāmaṇi..

[21] ``tiṇakaṭṭhasamaṃ lokaṃ, yadā paññāya passati.

[22] nāññaṃ patthayate kiñci, aññatra appaṭisandhiyā''ti {paṭisandhiyāti  (sī0)}..

[03] evampi yassa natthi idaṃ meti, paresaṃ vāpi kiñcanaṃ.  vajirā ^a^P2.0439^ea^ bhikkhunī māraṃ pāpimantaṃ etadavoca --

[21] ``kaṃ nu sattoti paccesi, māra diṭṭhigataṃ nu te.

[22] suddhasaṅkhārapuñjoyaṃ, nayidha sattupalabbhati..

[21] ``yathā hi {yathāpi (bahūsu) saṃ0 ni0  1.171} aṅgasambhārā, hoti saddo ratho iti.

[22] evaṃ khandhesu santesu, hoti sattoti sammuti {sammati (syā0)}..

[21] ``dukkhameva hi sambhoti, dukkhaṃ tiṭṭhati veti ca.

[22] nāññatra dukkhā sambhoti, nāññaṃ dukkhā  nirujjhatī''ti..

[03] evampi ^a^M0.0348^ea^ yassa natthi idaṃ meti, paresaṃ vāpi  kiñcanaṃ. vuttaṃñhetaṃ bhagavatā

[03] ``evameva kho, bhikkhave, bhikkhu rūpaṃ samannesati yāvatā  rūpassa gati, vedanaṃ... saññaṃ... saṅkhāre... viññāṇaṃ samannesati  yāvatā viññāṇassa gati. tassa rūpaṃ samannesato yāvatā rūpassa  gati, vedanaṃ... saññaṃ... saṅkhāre... viññāṇaṃ samannesato yāvatā  viññāṇassa gati ^a^V0.0329^ea^, yampissa taṃ hoti `aha'nti vā `mama'nti vā,  `asmī'ti ^a^T0.0537^ea^ vā, tampi tassa na hotī''ti. evampi yassa natthi  idaṃ meti, paresaṃ vāpi kiñcanaṃ.

[03] āyasmā, ānando, bhagavantaṃ etadavoca -- ```suñño loko,  suñño loko'ti, bhante, vuccati. kittāvatā nu kho, bhante, suñño  lokoti vuccatī''ti? ``yasmā kho, ānanda, suññaṃ attena vā  attaniyena vā, tasmā suñño lokoti vuccati. kiñcānanda, suññaṃ  attena vā attaniyena vā? cakkhu kho, ānanda, suññaṃ attena vā  attaniyena vā. rūpā suññā, cakkhuviññāṇaṃ suññaṃ, cakkhusamphasso  suñño, yadidaṃ cakkhusamphassapaccayā uppajjati vedayitaṃ sukhaṃ vā  dukkhaṃ vā adukkhamasukhaṃ vā tampi suññaṃ... sotaṃ suññaṃ... saddā  suññā... ghānaṃ suññaṃ... gandhā suññā... jivhā suññā... rasā  suññā... kāyo suñño... phoṭṭhabbā suññā... mano suñño... dhammā  suññā... manoviññāṇaṃ suññaṃ... manosamphasso suñño, yadidaṃ  manosamphassapaccayā uppajjati vedayitaṃ sukhaṃ vā dukkhaṃ vā  adukkhamasukhaṃ ^a^P2.0440^ea^ vā tampi suññaṃ attena vā  attaniyena vā. yasmā kho, ānanda, suññaṃ attena vā attaniyena  vā, tasmā suñño lokoti vuccatī''ti. evampi yassa natthi idaṃ  meti, paresaṃ vāpi kiñcanaṃ.

[03] ^b^mamattaṃ so asaṃvinda^eb^nti. ^b^mamattā^eb^ti dve mamattā --  taṇhāmamattañca diṭṭhimamattañca...pe0... idaṃ taṇhāmamattaṃ...pe0... idaṃ ^a^T0.0538^ea^  diṭṭhimamattaṃ. taṇhāmamattaṃ pahāya diṭṭhimamattaṃ paṭinissajjitvā mamattaṃ  avindanto asaṃvindanto anadhigacchanto appaṭilabhantoti -- mamattaṃ  so asaṃvindaṃ.

[03] ^b^natthi meti na socatī^eb^ti. vipariṇataṃ vā vatthuṃ na  socati, vipariṇatasmiṃ vā vatthusmiṃ na socati. ``cakkhu me  vipariṇata''nti na socati, ``sotaṃ me...pe0... sālohitā me  vipariṇatā''ti na socati na kilamati na paridevati na urattāḷiṃ  kandati na sammohaṃ āpajjatīti -- natthi meti na socati.

[03] tenāha bhagavā --

[21] ``yassa ^a^M0.0349^ea^ natthi idaṃ meti, paresaṃ vāpi  kiñcanaṃ.

[22] mamattaṃ so asaṃvindaṃ, natthi meti na socatī''ti..

[03] 187^b^.^eb^

[21] ^b^aniṭṭhurī^eb^ ^a^V0.0330^ea^ ^b^ananugiddho, anejo sabbadhī samo.^eb^

[22] ^b^tamānisaṃsaṃ pabrūmi, pucchito avikampinaṃ..^eb^

[03] ^b^aniṭṭhurī ananugiddho anejo sabbadhī samo^eb^ti. katamaṃ  niṭṭhuriyaṃ? idhekacco niṭṭhuriyo hoti,  paralābhasakkāragarukāramānanavandanapūjanāsu issati usūyati {ussuyyati (syā0),  ussūyati (ka0)} issaṃ  bandhati. yaṃ evarūpaṃ niṭṭhuriyaṃ niṭṭhuriyakammaṃ issā issāyanā  issāyitattaṃ usūyā usūyanā usūyitattaṃ -- idaṃ vuccati niṭṭhuriyaṃ.  yassetaṃ niṭṭhuriyaṃ pahīnaṃ samucchinnaṃ...pe0... ñāṇagginā daḍḍhaṃ, so  vuccati aniṭṭhurīti. ^b^ananugiddho^eb^ti. gedho vuccati taṇhā.  yo rāgo sārāgo...pe0... abhijjhā lobho akusalamūlaṃ. yasseso  ^a^P2.0441^ea^ gedho pahīno samucchinno...pe0... ^a^T0.0539^ea^ ñāṇagginā  daḍḍho, so vuccati ananugiddho. so rūpe agiddho sadde...pe0...  diṭṭhasutamutaviññātabbesu dhammesu agiddho agadhito amucchito  anajjhosanno, vītagedho vigatagedho cattagedho vantagedho muttagedho  pahīnagedho paṭinissaṭṭhagedho, vītarāgo vigatarāgo cattarāgo vantarāgo  muttarāgo pahīnarāgo paṭinissaṭṭharāgo, nicchāto nibbuto sītibhūto  sukhappaṭisaṃvedī brahmabhūtena attanā viharatīti -- aniṭṭhurī  ananugiddho.

[03] ^b^anejo sabbadhī samo^eb^ti. ^b^ejā^eb^ vuccati taṇhā.  yo rāgo sārāgo...pe0... abhijjhā lobho akusalamūlaṃ. yassesā  ejā taṇhā pahīnā samucchinnā...pe0... ñāṇagginā daḍḍhā, so  vuccati anejo. ejāya pahīnattā anejo. so lābhepi na iñjati,  alābhepi na iñjati, yasepi na iñjati, ayasepi na iñjati,  pasaṃsāyapi na iñjati, nindāyapi na iñjati, sukhepi na iñjati,  dukkhepi na iñjati, na calati na vedhati nappavedhati na  sampavedhatīti -- anejo. ^b^sabbadhī samo^eb^ti sabbaṃ vuccati  dvādasāyatanāni. cakkhu ceva rūpā ca...pe0... mano ceva dhammā ca.  yato ajjhattikabāhiresu āyatanesu chandarāgo pahīno hoti  ucchinnamūlo tālāvatthukato anabhāvaṃkato āyatiṃ anuppādadhammo, so  vuccati sabbadhi samo. so sabbattha tādi sabbattha majjhatto  sabbattha upekkhakoti -- anejo sabbadhī samo.

[03] ^b^tamānisaṃsaṃ^eb^ ^a^T0.0540^ea^ ^a^M0.0350^ea^ ^b^pabrūmi, pucchito  avikampina^eb^nti. avikampinaṃ puggalaṃ puṭṭho pucchito yācito  ajjhesito pasādito ime cattāro ānisaṃse pabrūmi. yo so  aniṭṭhurī ananugiddho anejo sabbadhi samoti brūmi  ācikkhāmi...pe0... pakāsemīti -- tamānisaṃsaṃ pabrūmi pucchito  avikampinaṃ.

[03] tenāha ^a^V0.0331^ea^ bhagavā --

[21] ``aniṭṭhurī ananugiddho, anejo sabbadhī samo.

[22] tamānisaṃsaṃ pabrūmi, pucchito avikampina''nti..

[03] 188^b^.^eb^

[21] ^b^anejassa^eb^ ^a^P2.0442^ea^ ^b^vijānato,  natthi kāci nisaṅkhati^eb^ {nisaṅkhiti (bahūsu)} ^b^.^eb^

[22] ^b^virato so viyārabbhā,^eb^ {viyārambhā (bahūsu)} ^b^khemaṃ passati sabbadhi..^eb^

[03] ^b^anejassa vijānato^eb^ti. ^b^ejā^eb^ vuccati taṇhā.  yo rāgo sārāgo...pe0... abhijjhā lobho akusalamūlaṃ. yassesā  ejā taṇhā pahīnā samucchinnā...pe0... ñāṇagginā daḍḍhā, so  vuccati anejo. ejāya pahīnattā anejo. so lābhepi na iñjati,  alābhepi na iñjati, yasepi na iñjati, ayasepi na iñjati,  pasaṃsāyapi na iñjati, nindāyapi na iñjati, sukhepi na iñjati,  dukkhepi na iñjati na calati na vedhati nappavedhati na sampavedhatīti  -- anejassa. ^b^vijānato^eb^ti jānato ājānato vijānato  paṭivijānato paṭivijjhato. ``sabbe saṅkhārā aniccā''ti  jānato ājānato vijānato paṭivijānato paṭivijjhato, ``sabbe  saṅkhārā dukkhā''ti...pe0... ``yaṃ kiñci samudayadhammaṃ sabbaṃ ^a^T0.0541^ea^ taṃ  nirodhadhamma''nti jānato ājānato vijānato paṭivijānato  paṭivijjhatoti -- anejassa vijānato.

[03] ^b^natthi kāci nisaṅkhatī^eb^ti. ^b^nisaṅkhatiyā^eb^e  vuccanti puññābhisaṅkhāro apuññābhisaṅkhāro āneñjābhisaṅkhāro.  yato puññābhisaṅkhāro ca apuññābhisaṅkhāro ca āneñjābhisaṅkhāro  ca pahīnā honti ucchinnamūlā tālāvatthukatā anabhāvaṃkatā āyatiṃ  anuppādadhammā, ettāvatā nisaṅkhatiyo natthi na santi na  saṃvijjanti nupalabbhanti, pahīnā samucchinnā vūpasantā paṭipassaddhā  abhabbuppattikā ñāṇagginā daḍḍhāti -- natthi kāci nisaṅkhati.

[03] ^b^virato so viyārabbhā^eb^ti. viyārabbho vuccati  puññābhisaṅkhāro apuññābhisaṅkhāro āneñjābhisaṅkhāro. yato  puññābhisaṅkhāro ca apuññābhisaṅkhāro ^a^M0.0351^ea^ ca  āneñjābhisaṅkhāro ^a^P2.0443^ea^ ca pahīnā honti  ucchinnamūlā tālāvatthukatā anabhāvaṃkatā āyatiṃ anuppādadhammā,  ettāvatā ārabbhā viyārabbhā ārato assa virato paṭivirato  nikkhanto nissaṭo vippamutto visaññutto vimariyādikatena cetasā  viharatīti -- virato so viyārabbhā.

[03] ^b^khemaṃ^eb^ ^a^V0.0332^ea^ ^b^passati sabbadhī^eb^ti. bhayakaro rāgo bhayakaro  doso bhayakaro moho...pe0... bhayakarā kilesā. bhayakarassa  rāgassa pahīnattā...pe0... bhayakarānaṃ kilesānaṃ pahīnattā sabbattha  khemaṃ passati sabbattha abhayaṃ passati sabbattha anītikaṃ passati  sabbattha ^a^T0.0542^ea^ anupaddavaṃ passati sabbattha anupasaggaṃ passati sabbattha  anupasaṭṭhattaṃ {passaddhaṃ (syā0)} passatīti -- khemaṃ passati sabbadhi.

[03] tenāha bhagavā --

[21] ``anejassa vijānato, natthi kāci nisaṅkhati.

[22] virato so viyārabbhā, khemaṃ passati sabbadhī''ti..

[03] 189^b^.^eb^

[21] ^b^na samesu na omesu, na ussesu vadate muni.^eb^

[22] ^b^santo so vītamaccharo,^eb^ {vītamacchero (sī0)} ^b^nādeti na  nirassati..^eb^ [iti bhagavā]

[03] ^b^na samesu na omesu, na ussesu vadate munī^eb^ti.  ^b^munī^eb^ti. monaṃ vuccati ñāṇaṃ...pe0... saṅgajālamaticca so  muni. ``seyyohamasmī''ti vā ``sadisohamasmī''ti vā  ``hīnohamasmī''ti vā na vadati na katheti na bhaṇati na dīpayati  na voharatīti -- na samesu na omesu, na ussesu vadate muni.

[03] ^b^santo so vītamaccharo^eb^ti. ^b^santo^eb^ti rāgassa  santattā samitattā santo, dosassa...pe0... mohassa...  sabbākusalābhisaṅkhārānaṃ santattā samitattā vūpasamitattā vijjhātattā  nibbutattā vigatattā ^a^P2.0444^ea^ paṭipassaddhattā santo  upasanto vūpasanto nibbuto paṭipassaddhoti -- santo. so  ^b^vītamaccharo^eb^ti. pañca macchariyāni āvāsamacchariyaṃ...pe0...  gāho vuccati macchariyaṃ. yassetaṃ macchariyaṃ pahīnaṃ  samucchinnaṃ...pe0... ñāṇagginā daḍḍhaṃ, so vuccati vītamaccharo  vigatamaccharo cattamaccharo vantamaccharo muttamaccharo pahīnamaccharo  paṭinissaṭṭhamaccharoti -- santo so vītamaccharo.

[03] ^b^nādeti^eb^ ^a^T0.0543^ea^ ^a^M0.0352^ea^ ^b^na nirassati, iti  bhagavā^eb^ti. ^b^nādetī^eb^ti rūpaṃ nādiyati na upādiyati na  gaṇhāti na parāmasati nābhinivisati, vedanaṃ... saññaṃ...  saṅkhāre... viññāṇaṃ... gatiṃ... upapattiṃ... paṭisandhiṃ... bhavaṃ...  saṃsāraṃ... vaṭṭaṃ nādiyati na upādiyati na gaṇhāti na parāmasati  nābhinivisatīti -- nādeti. ^b^na nirassatī^eb^ti rūpaṃ na  pajahati na vinodeti na byantiṃ karoti na anabhāvaṃ gameti,  vedanaṃ... saññaṃ... saṅkhāre... viññāṇaṃ... gatiṃ... upapattiṃ  ^a^V0.0333^ea^... paṭisandhiṃ... bhavaṃ... saṃsāraṃ... vaṭṭaṃ na pajahati na vinodeti na  byantiṃ karoti na anabhāvaṃ gameti. ^b^bhagavā^eb^ti  gāravādhivacanaṃ...pe0... sacchikā paññatti yadidaṃ bhagavāti.

[03] tenāha bhagavā --

[21] ``na samesu na omesu, na ussesu vadate muni.

[22] santo so vītamaccharo, nādeti na nirassati''..  [iti bhagavā]

[06] attadaṇḍasuttaniddeso pannarasamo.