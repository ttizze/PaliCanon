[03] atha ^a^V0.0060^ea^ suddhaṭṭhakasuttaniddesaṃ vakkhati --

[03] 23^b^.^eb^

[21] ^b^passāmi^eb^ ^a^T0.0099^ea^ ^a^P1.0084^ea^ ^b^suddhaṃ paramaṃ  arogaṃ,^eb^ ^b^diṭṭhena saṃsuddhi narassa hoti.^eb^

[22] ^b^evābhijānaṃ paramanti ñatvā, suddhānupassīti pacceti  ñāṇaṃ..^eb^

[03] ^b^passāmi suddhaṃ paramaṃ aroga^eb^nti. ^b^passāmi  suddha^eb^nti passāmi suddhaṃ, dakkhāmi suddhaṃ, olokemi suddhaṃ,  nijjhāyāmi suddhaṃ, upaparikkhāmi suddhaṃ. ^b^paramaṃ aroga^eb^nti  paramaṃ ārogyappattaṃ tāṇappattaṃ leṇappattaṃ saraṇappattaṃ abhayappattaṃ  accutappattaṃ amatappattaṃ nibbānappattanti -- passāmi suddhaṃ paramaṃ arogaṃ.

[03] ^b^diṭṭhena saṃsuddhi narassa hotī^eb^ti. cakkhuviññāṇaṃ {cakkhuviññāṇena (sī0  syā0)} rūpadassanena narassa suddhi visuddhi parisuddhi, mutti vimutti  parimutti hoti, naro sujjhati visujjhati parisujjhati, muccati  vimuccati parimuccatīti -- diṭṭhena saṃsuddhi narassa hoti.

[03] ^b^evābhijānaṃ paramanti ñatvā^eb^ti. evaṃ abhijānanto  ājānanto vijānanto paṭivijānanto paṭivijjhanto. ``idaṃ paramaṃ  aggaṃ seṭṭhaṃ visiṭṭhaṃ pāmokkhaṃ uttamaṃ pavara''nti ñatvā jānitvā  tulayitvā ^a^T0.0100^ea^ tīrayitvā vibhāvayitvā vibhūtaṃ katvāti -- evābhijānaṃ  paramanti ñatvā.

[03] ^b^suddhānupassīti^eb^ ^a^P1.0085^ea^ ^a^M0.0065^ea^  ^b^pacceti ñāṇa^eb^nti. yo suddhaṃ passati, so suddhānupassī,  ^b^pacceti^eb^ ^b^ñāṇa^eb^nti cakkhuviññāṇaṃ rūpadassanena ñāṇanti  pacceti, maggoti pacceti, pathoti pacceti, niyyānanti paccetīti --  suddhānupassī pacceti ñāṇaṃ.

[03] tenāha ^a^V0.0061^ea^ bhagavā --

[21] ``passāmi suddhaṃ paramaṃ arogaṃ, diṭṭhena saṃsuddhi narassa  hoti.

[22] evābhijānaṃ paramanti ñatvā, suddhānupassīti pacceti  ñāṇa''nti..

[03] 24^b^.^eb^

[21] ^b^diṭṭhena ce suddhi narassa hoti,^eb^ ^b^ñāṇena vā  so pajahāti dukkhaṃ.^eb^

[22] ^b^aññena so sujjhati sopadhīko, diṭṭhī hi naṃ pāva  tathā vadānaṃ..^eb^

[03] ^b^diṭṭhena ce suddhi narassa hotī^eb^ti. cakkhuviññāṇaṃ  rūpadassanena ce narassa suddhi visuddhi parisuddhi, mutti vimutti  parimutti hoti, naro sujjhati visujjhati parisujjhati, muccati  vimuccati parimuccatīti -- diṭṭhena ce suddhi narassa hoti.

[03] ^b^ñāṇena vā so pajahāti dukkha^eb^nti cakkhuviññāṇaṃ  rūpadassanena ce naro jātidukkhaṃ pajahati, jarādukkhaṃ pajahati,  byādhidukkhaṃ ^a^T0.0101^ea^ pajahati, maraṇadukkhaṃ pajahati,  sokaparidevadukkhadomanassupāyāsadukkhaṃ pajahatīti -- ñāṇena vā so  pajahāti dukkhaṃ.

[03] ^b^aññena so sujjhati sopadhīko^eb^ti. aññena  asuddhimaggena micchāpaṭipadāya aniyyānikapathena aññatra  satipaṭṭhānehi aññatra sammappadhānehi aññatra iddhipādehi aññatra  indriyehi aññatra balehi aññatra bojjhaṅgehi aññatra ariyā  aṭṭhaṅgikā maggā naro sujjhati visujjhati parisujjhati ^a^P1.0086^ea^,  muccati vimuccati parimuccati. ^b^sopadhīko^eb^ti sarāgo  sadoso samoho samāno sataṇho sadiṭṭhi sakileso saupādānoti --  aññena so sujjhati sopadhīko.

[03] ^b^diṭṭhī hi naṃ pāva tathā vadāna^eb^nti. sāva diṭṭhi taṃ  puggalaṃ pāvadati -- iti vāyaṃ puggalo micchādiṭṭhiko  viparītadassano. ^b^tathā vadāna^eb^nti tathā vadantaṃ kathentaṃ bhaṇantaṃ  dīpayantaṃ voharantaṃ. ``sassato loko ^a^M0.0066^ea^, idameva saccaṃ  moghamañña''nti tathā vadantaṃ kathentaṃ bhaṇantaṃ dīpayantaṃ voharantaṃ.  ``asassato loko...pe0... antavā loko... anantavā loko...  taṃ jīvaṃ taṃ sarīraṃ... aññaṃ jīvaṃ aññaṃ sarīraṃ... hoti tathāgato  paraṃ maraṇā... na hoti tathāgato paraṃ maraṇā... hoti ca na ca hoti  tathāgato paraṃ maraṇā... neva hoti na na hoti tathāgato paraṃ maraṇā,  idameva saccaṃ moghamañña''nti tathā vadantaṃ kathentaṃ bhaṇantaṃ dīpayantaṃ  voharantanti -- diṭṭhī hi naṃ pāva tathā vadānaṃ ^a^T0.0102^ea^.

[03] tenāha ^a^V0.0062^ea^ bhagavā --

[21] ``diṭṭhena ce suddhi narassa hoti, ñāṇena vā so  pajahāti dukkhaṃ.

[22] aññena so sujjhati sopadhīko, diṭṭhī hi naṃ pāva  tathā vadāna''nti..

[03] 25^b^.^eb^

[21] ^b^na brāhmaṇo aññato suddhimāha,^eb^ ^b^diṭṭhe sute  sīlavate mute vā.^eb^

[22] ^b^puññe ca pāpe ca anūpalitto, attañjaho nayidha  pakubbamāno..^eb^

[03] ^b^na brāhmaṇo aññato suddhimāha diṭṭhe sute sīlavate mute  vā^eb^ti. ^b^nā^eb^ti paṭikkhepo. ^b^brāhmaṇo^eb^ti sattannaṃ dhammānaṃ  bāhitattā brāhmaṇo -- sakkāyadiṭṭhi bāhitā hoti, vicikicchā  bāhitā hoti, sīlabbataparāmāso bāhito hoti ^a^P1.0087^ea^,  rāgo bāhito hoti, doso bāhito hoti, moho bāhito hoti,  māno bāhito hoti. bāhitāssa honti pāpakā akusalā dhammā  saṃkilesikā ponobhavikā sadarā dukkhavipākā āyatiṃ  jātijarāmaraṇiyā.

[21] bāhitvā sabbapāpakāni, [sabhiyāti bhagavā]

[27] vimalo sādhusamāhito ṭhitatto.

[22] saṃsāramaticca kevalī so, asito {anissito (syā0)} tādi pavuccate sa  brahmā..

[03] ^b^na^eb^ ^a^T0.0103^ea^ ^a^M0.0067^ea^ ^b^brāhmaṇo aññato suddhimāhā^eb^ti.  brāhmaṇo aññena asuddhimaggena micchāpaṭipadāya aniyyānikapathena  aññatra satipaṭṭhānehi aññatra sammappadhānehi aññatra iddhipādehi  aññatra indriyehi aññatra balehi aññatra bojjhaṅgehi aññatra ariyena  aṭṭhaṅgikena maggena suddhiṃ visuddhiṃ parisuddhiṃ, muttiṃ vimuttiṃ parimuttiṃ,  nāha na katheti na bhaṇati na dīpayati na voharatīti -- na brāhmaṇo  aññato suddhimāha.

[03] ^b^diṭṭhe sute sīlavate mute vā^eb^ti. santeke samaṇabrāhmaṇā  diṭṭhisuddhikā. te ekaccānaṃ rūpānaṃ dassanaṃ maṅgalaṃ paccenti,  ekaccānaṃ rūpānaṃ dassanaṃ amaṅgalaṃ paccenti. katamesaṃ rūpānaṃ dassanaṃ  maṅgalaṃ paccenti? te kālato vuṭṭhahitvā abhimaṅgalagatāni rūpāni  passanti -- cāṭakasakuṇaṃ {vātasakuṇaṃ (syā0), cāpasakuṇaṃ (ka0)} passanti, phussaveḷuvalaṭṭhiṃ passanti,  gabbhinitthiṃ passanti, kumārakaṃ khandhe āropetvā gacchantaṃ passanti,  puṇṇaghaṭaṃ passanti, rohitamacchaṃ passanti, ājaññaṃ passanti,  ājaññarathaṃ passanti, usabhaṃ ^a^P1.0088^ea^ passanti, gokapilaṃ  passanti. evarūpānaṃ rūpānaṃ dassanaṃ maṅgalaṃ paccenti. katamesaṃ  rūpānaṃ dassanaṃ amaṅgalaṃ paccenti? palālapuñjaṃ passanti, takkaghaṭaṃ  ^a^V0.0063^ea^ passanti, rittaghaṭaṃ passanti, naṭaṃ passanti, naggasamaṇakaṃ passanti,  kharaṃ passanti, kharayānaṃ passanti, ekayuttayānaṃ passanti ^a^T0.0104^ea^, kāṇaṃ  passanti, kuṇiṃ passanti, khañjaṃ passanti, pakkhahataṃ {pakkhapādaṃ (ka0)} passanti,  jiṇṇakaṃ passanti, byādhikaṃ {byādhitaṃ (sī0)} passanti. evarūpānaṃ rūpānaṃ dassanaṃ  amaṅgalaṃ paccenti. ime te samaṇabrāhmaṇā diṭṭhisuddhikā. te diṭṭhena  suddhiṃ visuddhiṃ parisuddhiṃ muttiṃ vimuttiṃ parimuttiṃ paccenti.

[03] santeke samaṇabrāhmaṇā sutasuddhikā. te ekaccānaṃ saddānaṃ  savanaṃ maṅgalaṃ paccenti, ekaccānaṃ saddānaṃ savanaṃ amaṅgalaṃ paccenti.  katamesaṃ saddānaṃ savanaṃ maṅgalaṃ paccenti? te kālato vuṭṭhahitvā  abhimaṅgalagatāni saddāni suṇanti -- vaḍḍhāti vā vaḍḍhamānāti vā  puṇṇāti vā phussāti vā asokāti vā sumanāti vā sunakkhattāti  vā sumaṅgalāti vā sirīti vā sirīvaḍḍhāti vā. evarūpānaṃ  saddānaṃ savanaṃ maṅgalaṃ paccenti. katamesaṃ saddānaṃ savanaṃ amaṅgalaṃ  paccenti? kāṇoti vā kuṇīti vā khañjoti vā pakkhahatoti vā  jiṇṇakoti vā byādhikoti vā matoti vā chindanti vā bhindanti  vā daḍḍhanti vā naṭṭhanti vā natthīti vā. evarūpānaṃ saddānaṃ savanaṃ  ^a^M0.0068^ea^ amaṅgalaṃ paccenti. ime te samaṇabrāhmaṇā sutasuddhikā.  te sutena suddhiṃ visuddhiṃ parisuddhiṃ muttiṃ vimuttiṃ parimuttiṃ  paccenti.

[03] santeke ^a^T0.0105^ea^ samaṇabrāhmaṇā sīlasuddhikā. te sīlamattena  saṃyamamattena saṃvaramattena avītikkamamattena suddhiṃ ^a^P1.0089^ea^  visuddhiṃ parisuddhiṃ muttiṃ vimuttiṃ parimuttiṃ paccenti.  samaṇomuṇḍikāputto {samaṇo maṇḍikāputto (sī0), samaṇamuṇḍikāputto (syā0)} evamāha --   ``catūhi kho ahaṃ, gahapati {thapati (sī0 syā0) evamuparipi}, dhammehi  samannāgataṃ purisapuggalaṃ paññāpemi sampannakusalaṃ paramakusalaṃ  uttamapattippattaṃ samaṇaṃ ayojjaṃ. katamehi catūhi? idha, gahapati, na  kāyena pāpakaṃ kammaṃ karoti, na pāpakaṃ vācaṃ bhāsati, na pāpakaṃ  saṅkappaṃ saṅkappati, na pāpakaṃ ājīvaṃ ājīvati. imehi kho ahaṃ,  gahapati, catūhi dhammehi samannāgataṃ purisapuggalaṃ paññāpemi  sampannakusalaṃ paramakusalaṃ uttamapattippattaṃ samaṇaṃ ayojjaṃ''. evameva  santeke samaṇabrāhmaṇā sīlasuddhikā, te sīlamattena saṃyamamattena  saṃvaramattena avītikkamamattena suddhiṃ visuddhiṃ parisuddhiṃ muttiṃ vimuttiṃ  parimuttiṃ paccenti.

[03] santeke samaṇabrāhmaṇā vatasuddhikā. te hatthivatikā vā  honti, assavatikā vā honti, govatikā vā honti, kukkuravatikā  vā honti, kākavatikā vā honti, vāsudevavatikā vā honti,  baladevavatikā vā honti, puṇṇabhaddavatikā vā honti, maṇibhaddavatikā  vā honti, aggivatikā vā honti, nāgavatikā vā honti,  supaṇṇavatikā ^a^V0.0064^ea^ vā honti, yakkhavatikā vā honti, asuravatikā vā  honti, gandhabbavatikā vā honti, mahārājavatikā vā honti,  candavatikā vā honti, sūriyavatikā vā ^a^T0.0106^ea^ honti, indavatikā vā  honti, brahmavatikā vā honti, devavatikā vā honti, disāvatikā  vā honti. ime te samaṇabrāhmaṇā vatasuddhikā. te vatena suddhiṃ  visuddhiṃ parisuddhiṃ muttiṃ vimuttiṃ parimuttiṃ paccenti.

[03] santeke samaṇabrāhmaṇā mutasuddhikā. te kālato uṭṭhahitvā  pathaviṃ āmasanti, haritaṃ āmasanti, gomayaṃ ^a^P1.0090^ea^  āmasanti, kacchapaṃ āmasanti, phālaṃ akkamanti, tilavāhaṃ āmasanti,  phussatilaṃ khādanti, phussatelaṃ ^a^M0.0069^ea^ makkhenti,  phussadantakaṭṭhaṃ khādanti, phussamattikāya nhāyanti, phussasāṭakaṃ  nivāsenti, phussaveṭhanaṃ veṭhenti. ime te samaṇabrāhmaṇā mutasuddhikā.  te mutena suddhiṃ visuddhiṃ parisuddhiṃ muttiṃ vimuttiṃ parimuttiṃ paccenti.  na brāhmaṇo aññato suddhimāha.

[03] ^b^diṭṭhe sute sīlavate mute vā^eb^ti. brāhmaṇo diṭṭhasuddhiyāpi  suddhiṃ nāha, sutasuddhiyāpi suddhiṃ nāha, sīlasuddhiyāpi suddhiṃ nāha,  vatasuddhiyāpi suddhiṃ nāha, mutasuddhiyāpi suddhiṃ nāha na katheti na  bhaṇati na dīpayati na voharatīti -- na brāhmaṇo aññato suddhimāha  diṭṭhe sute sīlavate mute vā.

[03] ^b^puññe ca pāpe ca anūpalitto^eb^ti. ^b^puññaṃ^eb^ vuccati yaṃ  kiñci tedhātukaṃ kusalābhisaṅkhāraṃ, ^b^apuññaṃ^eb^ vuccati sabbaṃ  akusalaṃ. yato puññābhisaṅkhāro ca apuññābhisaṅkhāro ca  āneñjābhisaṅkhāro ^a^T0.0107^ea^ ca pahīnā honti ucchinnamūlā tālāvatthukatā  anabhāvaṃkatā āyatiṃ anuppādadhammā; ettāvatā puññe ca pāpe ca na  limpati na palimpati na upalimpati alitto apalitto anūpalitto  nikkhanto nissaṭo vippamutto visaññutto vimariyādikatena cetasā  viharatīti -- puññe ca pāpe ca anūpalitto.

[03] ^b^attañjaho nayidha pakubbamāno^eb^ti. ^b^attañjaho^eb^ti  attadiṭṭhijaho. ^b^attañjaho^eb^ti gāhaṃ jaho {gāhajaho (sī0 syā0), attagāhaṃ  jaho (ka0)}. ^b^attañjaho^eb^ti  taṇhāvasena diṭṭhivasena gahitaṃ parāmaṭṭhaṃ abhiniviṭṭhaṃ ajjhositaṃ  ^a^P1.0091^ea^ adhimuttaṃ, sabbaṃ taṃ cattaṃ hoti vantaṃ muttaṃ pahīnaṃ  paṭinissaṭṭhaṃ. ^b^nayidha pakubbamāno^eb^ti puññābhisaṅkhāraṃ vā  apuññābhisaṅkhāraṃ vā āneñjābhisaṅkhāraṃ vā apakubbamāno  ajanayamāno asañjanayamāno anibbattayamāno anabhinibbattayamānoti  -- attañjaho nayidha pakubbamāno.

[03] tenāha ^a^V0.0065^ea^ bhagavā --

[21] ``na brāhmaṇo aññato suddhimāha, diṭṭhe sute sīlavate  mute vā.

[22] puññe ca pāpe ca anūpalitto, attañjaho nayidha  pakubbamāno''ti..

[03] 26^b^.^eb^

[21] ^b^purimaṃ^eb^ ^a^M0.0070^ea^ ^b^pahāya aparaṃ sitāse,^eb^  ^b^ejānugā te na taranti saṅgaṃ.^eb^

[22] ^b^te^eb^ ^a^T0.0108^ea^ ^b^uggahāyanti nirassajanti, kapīva sākhaṃ pamuñcaṃ^eb^  {pamukhaṃ (sī0 syā0)} ^b^gahāya..^eb^

[03] ^b^purimaṃ pahāya aparaṃ sitāse^eb^ti. purimaṃ satthāraṃ pahāya  paraṃ satthāraṃ nissitā; purimaṃ dhammakkhānaṃ pahāya aparaṃ dhammakkhānaṃ  nissitā; purimaṃ gaṇaṃ pahāya aparaṃ gaṇaṃ nissitā; purimaṃ diṭṭhiṃ  pahāya aparaṃ diṭṭhiṃ nissitā; purimaṃ paṭipadaṃ pahāya aparaṃ paṭipadaṃ  nissitā; purimaṃ maggaṃ pahāya aparaṃ maggaṃ nissitā sannissitā  allīnā upagatā ajjhositā adhimuttāti -- purimaṃ pahāya aparaṃ  sitāse.

[03] ^b^ejānugā te na taranti saṅga^eb^nti. ^b^ejā^eb^ vuccati  taṇhā. yo rāgo sārāgo...pe0... abhijjhā lobho akusalamūlaṃ.  ^b^ejānugā^eb^ti ejānugā ejānugatā ejānusaṭā ejāya pannā patitā  abhibhūtā pariyādinnacittā. ^b^te na taranti saṅga^eb^nti rāgasaṅgaṃ  dosasaṅgaṃ mohasaṅgaṃ mānasaṅgaṃ diṭṭhisaṅgaṃ kilesasaṅgaṃ duccaritasaṅgaṃ na  taranti na uttaranti na pataranti na samatikkamanti na vītivattantīti  -- ejānugā te na taranti saṅgaṃ.

[03] ^b^te uggahāyanti nirassajantī^eb^ti satthāraṃ gaṇhanti, taṃ  muñcitvā aññaṃ satthāraṃ gaṇhanti; dhammakkhānaṃ gaṇhanti ^a^P1.0092^ea^,  taṃ muñcitvā aññaṃ dhammakkhānaṃ gaṇhanti; gaṇaṃ gaṇhanti, taṃ  muñcitvā aññaṃ gaṇaṃ gaṇhanti; diṭṭhiṃ gaṇhanti, taṃ muñcitvā aññaṃ ^a^T0.0109^ea^  diṭṭhiṃ gaṇhanti; paṭipadaṃ gaṇhanti, taṃ muñcitvā aññaṃ paṭipadaṃ  gaṇhanti; maggaṃ gaṇhanti, taṃ muñcitvā aññaṃ maggaṃ gaṇhanti;  gaṇhanti ca muñcanti ca ādiyanti ca nirassajanti cāti -- te  uggahāyanti nirassajanti.

[03] ^b^kapīva sākhaṃ pamuñcaṃ gahāyā^eb^ti. yathā makkaṭo araññe  pavane caramāno sākhaṃ gaṇhāti, taṃ muñcitvā aññaṃ sākhaṃ gaṇhāti.  evameva puthusamaṇabrāhmaṇā puthudiṭṭhigatāni gaṇhanti ca muñcanti ca  ādiyanti ca nirassajanti cāti -- kapīva sākhaṃ pamuñcaṃ gahāya.

[03] tenāha ^a^V0.0066^ea^ bhagavā --

[21] ``purimaṃ pahāya aparaṃ sitāse, ejānugā te na taranti  saṅgaṃ.

[22] te uggahāyanti nirassajanti, kapīva sākhaṃ pamuñcaṃ  gahāyā''ti..

[03] 27^b^.^eb^

[21] ^b^sayaṃ^eb^ ^a^M0.0071^ea^ ^b^samādāya vatāni jantu,  uccāvacaṃ gacchati saññasatto.^eb^

[22] ^b^vidvā ca vedehi samecca dhammaṃ, na uccāvacaṃ gacchati  bhūripañño..^eb^

[03] ^b^sayaṃ samādāya vatāni jantū^eb^ti. ^b^sayaṃ  samādāyā^eb^ti sāmaṃ samādāya ^a^T0.0110^ea^. ^b^vatānī^eb^ti hatthivataṃ vā  assavataṃ vā govataṃ vā kukkūravataṃ vā kākavataṃ vā vāsudevavataṃ vā  baladevavataṃ vā puṇṇabhaddavataṃ vā maṇibhaddavataṃ vā aggivataṃ vā nāgavataṃ  vā supaṇṇavataṃ vā yakkhavataṃ vā asuravataṃ vā...pe0... disāvataṃ vā  ādāya samādāya ādiyitvā samādiyitvā gaṇhitvā parāmasitvā  abhinivisitvā. ^b^jantū^eb^ti satto naro ^a^P1.0093^ea^  ...pe0... manujoti -- sayaṃ samādāya vatāni jantu.

[03] ^b^uccāvacaṃ gacchati saññasatto^eb^ti satthārato satthāraṃ  gacchati; dhammakkhānato dhammakkhānaṃ gacchati; gaṇato gaṇaṃ gacchati;  diṭṭhiyā diṭṭhiṃ gacchati; paṭipadāya paṭipadaṃ gacchati; maggato maggaṃ  gacchati. ^b^saññasatto^eb^ti kāmasaññāya byāpādasaññāya  vihiṃsāsaññāya diṭṭhisaññāya satto visatto āsatto laggo laggito  palibuddho. yathā bhittikhile vā nāgadante vā bhaṇḍaṃ sattaṃ visattaṃ  āsattaṃ laggaṃ laggitaṃ palibuddhaṃ, evameva kāmasaññāya byāpādasaññāya  vihiṃsāsaññāya diṭṭhisaññāya satto visatto āsatto laggo laggito  palibuddhoti -- uccāvacaṃ gacchati saññasatto.

[03] ^b^vidvā ca vedehi samecca dhamma^eb^nti. ^b^vidvā^eb^ti vidvā  vijjāgato ñāṇī vibhāvī medhāvī. ^b^vedehī^eb^ti ^b^vedā^eb^  vuccanti catūsu maggesu ñāṇaṃ paññā paññindriyaṃ paññābalaṃ  dhammavicayasambojjhaṅgo vīmaṃsā vipassanā sammādiṭṭhi. tehi vedehi ^a^T0.0111^ea^  jātijarāmaraṇassa antagato antappatto, koṭigato koṭippatto,  pariyantagato pariyantappatto, vosānagato vosānappatto, tāṇagato  tāṇappatto, leṇagato leṇappatto, saraṇagato saraṇappatto, abhayagato  abhayappatto, accutagato accutappatto, amatagato amatappatto,  nibbānagato nibbānappatto. vedānaṃ vā antagatoti ^b^vedagū^eb^,  vedehi vā antagatoti vedagū, sattannaṃ vā dhammānaṃ viditattā vedagū.  sakkāyadiṭṭhi viditā hoti, vicikicchā viditā hoti,  sīlabbataparāmāso vidito ^a^V0.0067^ea^ ^a^M0.0072^ea^ hoti, rāgo vidito  hoti, doso vidito hoti, moho vidito hoti, māno vidito  hoti, viditāssa honti pāpakā akusalā dhammā saṃkilesikā  ponobhavikā sadarā dukkhavipākā āyatiṃ jātijarāmaraṇiyā.

[21] vedāni viceyya kevalāni, [sabhiyāti bhagavā]

[27] samaṇānaṃ yānīdhatthi {yānipatthi (sī0 syā0) su0 ni0 534} brāhmaṇānaṃ.

[22] sabbavedanāsu vītarāgo, sabbaṃ vedamaticca vedagū soti..

[03] ^b^vidvā^eb^ ^a^P1.0094^ea^ ^b^ca vedehi samecca dhamma^eb^nti.  samecca abhisamecca dhammaṃ. sabbe saṅkhārā aniccāti samecca  abhisamecca dhammaṃ; sabbe saṅkhārā dukkhāti samecca abhisamecca  dhammaṃ; sabbe dhammā anattāti samecca abhisamecca dhammaṃ;  avijjāpaccayā saṅkhārāti samecca abhisamecca dhammaṃ; saṅkhārapaccayā  viññāṇanti samecca abhisamecca dhammaṃ; viññāṇapaccayā ^a^T0.0112^ea^  nāmarūpanti...pe0... nāmarūpapaccayā saḷāyatananti...  saḷāyatanapaccayā phassoti... phassapaccayā vedanāti... vedanāpaccayā  taṇhāti... taṇhāpaccayā upādānanti... upādānapaccayā bhavoti...  bhavapaccayā jātīti... jātipaccayā jarāmaraṇanti samecca abhisamecca  dhammaṃ; avijjānirodhā saṅkhāranirodhoti samecca abhisamecca dhammaṃ;  saṅkhāranirodhā viññāṇanirodhoti samecca abhisamecca dhammaṃ;  viññāṇanirodhā nāmarūpanirodhoti... nāmarūpanirodhā  saḷāyatananirodhoti... saḷāyatananirodhā phassanirodhoti...  phassanirodhā vedanānirodhoti... vedanānirodhā taṇhānirodhoti...  taṇhānirodhā upādānanirodhoti... upādānanirodhā bhavanirodhoti...  bhavanirodhā jātinirodhoti... jātinirodhā jarāmaraṇanirodhoti  samecca abhisamecca dhammaṃ; idaṃ dukkhanti samecca abhisamecca dhammaṃ;  ayaṃ dukkhasamudayoti... ayaṃ dukkhanirodhoti... ayaṃ  dukkhanirodhagāminī paṭipadāti samecca abhisamecca dhammaṃ; ime  āsavāti samecca abhisamecca dhammaṃ; ayaṃ āsavasamudayoti... ayaṃ  āsavanirodhoti... ayaṃ āsavanirodhagāminī paṭipadāti samecca  abhisamecca dhammaṃ; ime dhammā abhiññeyyāti samecca abhisamecca  dhammaṃ; ime dhammā pariññeyyāti... ime dhammā pahātabbāti... ime  dhammā bhāvetabbāti ^a^M0.0073^ea^... ime dhammā sacchikātabbāti  samecca abhisamecca dhammaṃ. channaṃ phassāyatanānaṃ samudayañca  atthaṅgamañca assādañca ādīnavañca nissaraṇañca samecca ^a^T0.0113^ea^ abhisamecca  dhammaṃ. pañcannaṃ upādānakkhandhānaṃ samudayañca atthaṅgamañca assādañca  ādīnavañca nissaraṇañca samecca abhisamecca ^a^P1.0095^ea^ dhammaṃ.  catunnaṃ mahābhūtānaṃ samudayañca atthaṅgamañca assādañca ādīnavañca  nissaraṇañca samecca abhisamecca dhammaṃ. yaṃ kiñci samudayadhammaṃ  ^a^V0.0068^ea^ sabbaṃ taṃ nirodhadhammanti samecca abhisamecca dhammanti -- vidvā ca  vedehi samecca dhammaṃ.

[03] ^b^na uccāvacaṃ gacchati bhūripañño^eb^ti na satthārato satthāraṃ  gacchati, na dhammakkhānato dhammakkhānaṃ gacchati, na gaṇato gaṇaṃ  gacchati, na diṭṭhiyā diṭṭhiṃ gacchati, na paṭipadāya paṭipadaṃ gacchati,  na maggato maggaṃ gacchati. ^b^bhūripañño^eb^ti bhūripañño mahāpañño  puthupañño hāsapañño javanapañño tikkhapañño nibbedhikapañño.  ^b^bhūri^eb^ vuccati pathavī. tāya pathavisamāya paññāya vipulāya  vitthatāya samannāgatoti -- na uccāvacaṃ gacchati bhūripañño.

[03] tenāha bhagavā --

[21] ``sayaṃ samādāya vatāni jantu, uccāvacaṃ gacchati  saññasatto.

[22] vidvā ca vedehi samecca dhammaṃ, na uccāvacaṃ gacchati  bhūripañño''ti..

[03] 28^b^.^eb^

[21] ^b^sa sabbadhammesu visenibhūto,^eb^ ^b^yaṃ kiñci diṭṭhaṃ  va sutaṃ mutaṃ vā.^eb^

[22] ^b^tameva^eb^ ^a^T0.0114^ea^ ^b^dassiṃ vivaṭaṃ carantaṃ, kenīdha lokasmi  vikappayeyya..^eb^

[03] ^b^sa sabbadhammesu visenibhūto yaṃ kiñci diṭṭhaṃ va sutaṃ mutaṃ  vā^eb^ti. ^b^senā^eb^ vuccati mārasenā. kāyaduccaritaṃ mārasenā,  vacīduccaritaṃ mārasenā, manoduccaritaṃ mārasenā, rāgo mārasenā,  doso mārasenā, moho mārasenā, kodho mārasenā, upanāho...pe0...  sabbākusalābhisaṅkhārā mārasenā.

[03] vuttañhetaṃ bhagavatā --

[21] ``kāmā ^a^P1.0096^ea^ te paṭhamā senā, dutiyā  arati vuccati.

[22] tatiyā khuppipāsā te, catutthī taṇhā vuccati..

[21] ``pañcamī ^a^M0.0074^ea^ thinamiddhaṃ te, chaṭṭhā bhīrū  pavuccati.

[22] sattamī vicikicchā te, makkho thambho te aṭṭhamo..

[21] ``lābho siloko sakkāro, micchāladdho ca yo yaso.

[22] yo cattānaṃ samukkaṃse, pare ca avajānati..

[21] ``esā ^a^V0.0069^ea^ namuci te senā, kaṇhassābhippahārinī.

[22] na naṃ asuro jināti, jetvāva labhate sukha''nti..

[03] yato catūhi ariyamaggehi sabbā ca mārasenā sabbe ca  paṭisenikarā kilesā jitā ca parājitā ca bhaggā vippaluggā  parammukhā, so vuccati visenibhūto. so diṭṭhe visenibhūto, sute  visenibhūto, mute visenibhūto, viññāte visenibhūtoti -- sa  sabbadhammesu visenibhūto yaṃ kiñci diṭṭhaṃ va sutaṃ mutaṃ vā.

[03] ^b^tameva^eb^ ^a^T0.0115^ea^ ^b^dassiṃ vivaṭaṃ caranta^eb^nti. tameva suddhadassiṃ  visuddhadassiṃ parisuddhadassiṃ vodātadassiṃ pariyodātadassiṃ. atha  vā, suddhadassanaṃ visuddhadassanaṃ parisuddhadassanaṃ vodātadassanaṃ  pariyodātadassanaṃ. ^b^vivaṭa^eb^nti taṇhāchadanaṃ diṭṭhichadanaṃ  kilesachadanaṃ duccaritachadanaṃ avijjāchadanaṃ. tāni chadanāni  vivaṭāni honti viddhaṃsitāni ugghāṭitāni samugghāṭitāni pahīnāni  samucchinnāni vūpasantāni paṭipassaddhāni abhabbuppattikāni  ñāṇagginā daḍḍhāni. ^b^caranta^eb^nti carantaṃ vicarantaṃ viharantaṃ  iriyantaṃ vattentaṃ pālentaṃ yapentaṃ yāpentanti -- tameva dassiṃ vivaṭaṃ  carantaṃ.

[03] ^b^kenīdha^eb^ ^a^P1.0097^ea^ ^b^lokasmi vikappayeyyā^eb^ti.  ^b^kappā^eb^ti dve kappā -- taṇhākappo ca diṭṭhikappo ca...pe0...  ayaṃ taṇhākappo...pe0... ayaṃ diṭṭhikappo. tassa taṇhākappo  pahīno, diṭṭhikappo paṭinissaṭṭho. taṇhākappassa pahīnattā  diṭṭhikappassa paṭinissaṭṭhattā kena rāgena kappeyya, kena dosena  kappeyya, kena mohena kappeyya, kena mānena kappeyya, kāya diṭṭhiyā  kappeyya, kena uddhaccena kappeyya, kāya vicikicchāya kappeyya, kehi  anusayehi kappeyya -- rattoti vā duṭṭhoti vā mūḷhoti vā  vinibaddhoti vā parāmaṭṭhoti vā vikkhepagatoti vā aniṭṭhaṅgatoti vā  thāmagatoti vā. te abhisaṅkhārā pahīnā. abhisaṅkhārānaṃ  pahīnattā ^a^M0.0075^ea^ gatiyo kena kappeyya -- nerayikoti vā  tiracchānayonikoti ^a^T0.0116^ea^ vā pettivisayikoti vā manussoti vā devoti  vā rūpīti vā arūpīti vā saññīti vā asaññīti vā  nevasaññīnāsaññīti vā. so hetu natthi, paccayo natthi, kāraṇaṃ  natthi, yena kappeyya vikappeyya vikappaṃ āpajjeyya.  ^b^lokasmi^eb^nti apāyaloke manussaloke devaloke khandhaloke  dhātuloke āyatanaloketi -- kenīdha lokasmiṃ vikappayeyya.

[03] tenāha ^a^V0.0070^ea^ bhagavā --

[21] ``sa sabbadhammesu visenibhūto, yaṃ kiñci diṭṭhaṃ va  sutaṃ mutaṃ vā.

[22] tameva dassiṃ vivaṭaṃ carantaṃ, kenīdha lokasmi  vikappayeyyā''ti..

[03] 29^b^.^eb^

[21] ^b^na kappayanti na purekkharonti, accantasuddhīti na  te vadanti.^eb^

[22] ^b^ādānaganthaṃ gathitaṃ visajja, āsaṃ na kubbanti  kuhiñci loke..^eb^

[03] ^b^na kappayanti na purekkharontī^eb^ti. ^b^kappā^eb^ti dve  kappā -- taṇhākappo ca diṭṭhikappo ca...pe0... ayaṃ  taṇhākappo...pe0... ayaṃ diṭṭhikappo. tesaṃ taṇhākappo pahīno,  diṭṭhikappo paṭinissaṭṭho. taṇhākappassa pahīnattā, diṭṭhikappassa  paṭinissaṭṭhattā taṇhākappaṃ vā diṭṭhikappaṃ ^a^P1.0098^ea^ vā na  kappenti na janenti na sañjanenti na nibbattenti nābhinibbattentīti  -- na kappayanti ^a^T0.0117^ea^. ^b^na purekkharontī^eb^ti. ^b^purekkhārā^eb^ti  dve purekkhārā -- taṇhāpurekkhāro ca diṭṭhipurekkhāro ca...pe0... ayaṃ  taṇhāpurekkhāro...pe0... ayaṃ diṭṭhipurekkhāro. tesaṃ taṇhāpurekkhāro  pahīno, diṭṭhipurekkhāro paṭinissaṭṭho. taṇhāpurekkhārassa pahīnattā,  diṭṭhipurekkhārassa paṭinissaṭṭhattā na taṇhaṃ vā na diṭṭhiṃ vā purato  katvā caranti, na taṇhādhajā na taṇhāketū na taṇhādhipateyyā, na  diṭṭhidhajā na diṭṭhiketū na diṭṭhādhipateyyā, na taṇhāya vā na diṭṭhiyā  vā parivāritā carantīti -- na kappayanti na purekkharonti.

[03] ^b^accantasuddhīti na te vadantī^eb^ti accantasuddhiṃ saṃsārasuddhiṃ  akiriyadiṭṭhiṃ sassatavādaṃ na vadanti na kathenti na bhaṇanti na  dīpayanti na voharantīti -- accantasuddhīti na te vadanti.

[03] ^b^ādānaganthaṃ^eb^ ^a^M0.0076^ea^ ^b^gathitaṃ visajjā^eb^ti.  ^b^ganthā^eb^ti cattāro ganthā -- abhijjhā kāyagantho, byāpādo  kāyagantho, sīlabbataparāmāso kāyagantho, idaṃsaccābhiniveso  kāyagantho. attano diṭṭhiyā rāgo abhijjhā kāyagantho; paravādesu  āghāto appaccayo byāpādo kāyagantho; attano sīlaṃ vā vataṃ vā  sīlavataṃ vā parāmasantīti sīlabbataparāmāso kāyagantho, attano  diṭṭhi idaṃsaccābhiniveso kāyagantho. kiṃkāraṇā vuccati  ādānagantho? tehi ganthehi rūpaṃ ādiyanti upādiyanti gaṇhanti  parāmasanti abhinivisanti; vedanaṃ...pe0... saññaṃ... saṅkhāre...  viññāṇaṃ... gatiṃ ^a^T0.0118^ea^... upapattiṃ... paṭisandhiṃ... bhavaṃ... saṃsāravaṭṭaṃ  ādiyanti upādiyanti gaṇhanti parāmasanti abhinivisanti.  taṃkāraṇā vuccati ādānagantho. ^b^visajjā^eb^ti ^a^V0.0071^ea^ ganthe vosajjitvā  vā -- visajja. atha vā ganthe gadhite ^a^P1.0099^ea^ ganthite  bandhe vibandhe ābandhe lagge laggite palibuddhe bandhane poṭayitvā --  {phoṭayitvā (syā0)} visajja. yathā vayhaṃ vā rathaṃ vā sakaṭaṃ vā sandamānikaṃ vā sajjaṃ  visajjaṃ karonti vikopenti; evameva ganthe vosajjitvā -- visajja.  atha vā ganthe gadhite ganthite bandhe vibandhe ābandhe lagge laggite  palibuddhe bandhane poṭayitvā visajjāti -- ādānaganthaṃ gathitaṃ visajja.

[03] ^b^āsaṃ na kubbanti kuhiñci loke^eb^ti. ^b^āsā^eb^  vuccati taṇhā yo rāgo sārāgo...pe0... abhijjhā lobho  akusalamūlaṃ. ^b^āsaṃ na kubbantī^eb^ti āsaṃ na kubbanti na  janenti na sañjanenti na nibbattenti na abhinibbattenti.  ^b^kuhiñcī^eb^ti kuhiñci kimhici katthaci ajjhattaṃ vā bahiddhā vā  ajjhattabahiddhā vā. ^b^loke^eb^ti apāyaloke...pe0...  āyatanaloketi -- āsaṃ na kubbanti kuhiñci loke.

[03] tenāha bhagavā --

[21] ``na kappayanti na purekkharonti, accantasuddhīti na  te vadanti.

[22] ādānaganthaṃ gathitaṃ visajja, āsaṃ na kubbanti  kuhiñci loke''ti..

[03] 30^b^.^eb^

[21] ^b^sīmātigo^eb^ ^a^T0.0119^ea^ ^b^brāhmaṇo tassa natthi, ñatvā ca  disvā ca samuggahītaṃ.^eb^

[22] ^b^na rāgarāgī na virāgaratto, tassīdha natthi  paramuggahītaṃ..^eb^

[03] ^b^sīmātigo^eb^ ^a^M0.0077^ea^ ^b^brāhmaṇo tassa natthi,  ñatvā ca disvā ca samuggahīta^eb^nti. ^b^sīmā^eb^ti catasso  sīmāyo -- sakkāyadiṭṭhi, vicikicchā, sīlabbataparāmāso,  diṭṭhānusayo, vicikicchānusayo, tadekaṭṭhā ca kilesā -- ayaṃ paṭhamā  sīmā. oḷārikaṃ kāmarāgasaññojanaṃ, paṭighasaññojanaṃ, oḷāriko  kāmarāgānusayo, paṭighānusayo, tadekaṭṭhā ca kilesā -- ayaṃ dutiyā  sīmā. anusahagataṃ kāmarāgasaññojanaṃ, paṭighasaññojanaṃ, anusahagato  kāmarāgānusayo, paṭighānusayo, tadekaṭṭhā ca kilesā -- ayaṃ tatiyā  sīmā. rūparāgo ^a^P1.0100^ea^ arūparāgo māno uddhaccaṃ  avijjā, mānānusayo bhavarāgānusayo avijjānusayo, tadekaṭṭhā ca  kilesā -- ayaṃ catutthā sīmā. yato ca catūhi ariyamaggehi imā  catasso sīmāyo atikkanto hoti samatikkanto vītivatto, so  vuccati sīmātigo. ^b^brāhmaṇo^eb^ti sattannaṃ dhammānaṃ bāhitattā  brāhmaṇo -- sakkāyadiṭṭhi bāhitā hoti, vicikicchā bāhitā hoti  ^a^V0.0072^ea^, sīlabbataparāmāso bāhito hoti...pe0... asito tādi pavuccate sa  brahmā. ^b^tassā^eb^ti arahato khīṇāsavassa.

[03] ^b^ñatvā^eb^ti paracittañāṇena vā ñatvā  pubbenivāsānussatiñāṇena vā ñatvā. ^b^disvā^eb^ti maṃsacakkhunā  vā disvā dibbacakkhunā vā disvā. ^b^sīmātigo brāhmaṇo tassa  natthi, ñatvā^eb^ ^a^T0.0120^ea^ ^b^ca disvā ca samuggahīta^eb^nti. tassa idaṃ paramaṃ aggaṃ  seṭṭhaṃ visiṭṭhaṃ {viseṭṭhaṃ (sī0 syā0)} pāmokkhaṃ uttamaṃ pavaranti gahitaṃ parāmaṭṭhaṃ abhiniviṭṭhaṃ  ajjhositaṃ adhimuttaṃ natthi na santi na saṃvijjati nupalabbhati,  pahīnaṃ samucchinnaṃ vūpasantaṃ paṭipassaddhaṃ abhabbuppattikaṃ ñāṇagginā  daḍḍhanti -- sīmātigo brāhmaṇo tassa natthi ñatvā ca disvā ca  samuggahītaṃ.

[03] ^b^na rāgarāgī na virāgaratto^eb^ti. ^b^rāgarattā^eb^ vuccanti  ye pañcasu kāmaguṇesu rattā giddhā gadhitā mucchitā ajjhosannā  laggā laggitā palibuddhā. virāgarattā vuccanti ye  rūpāvacarārūpāvacarasamāpattīsu rattā giddhā gadhitā mucchitā  ajjhosannā laggā laggitā palibuddhā. ^b^na rāgarāgī na  virāgaratto^eb^ti yato kāmarāgo ca rūparāgo ca arūparāgo ca pahīnā  honti ucchinnamūlā tālāvatthukatā anabhāvaṃkatā {anabhāvakatā (sī0),  anabhāvaṃgatā (syā0)} āyatiṃ anuppādadhammā. ettāvatā na rāgarāgī na virāgaratto.

[03] ^b^tassīdha^eb^ ^a^M0.0078^ea^ ^b^natthi paramuggahīta^eb^nti.  ^b^tassā^eb^ti arahato khīṇāsavassa. tassa idaṃ paramaṃ aggaṃ seṭṭhaṃ  visiṭṭhaṃ pāmokkhaṃ uttamaṃ pavaranti gahitaṃ parāmaṭṭhaṃ ^a^P1.0101^ea^  abhiniviṭṭhaṃ ajjhositaṃ adhimuttaṃ natthi na santi na saṃvijjati  nupalabbhati, pahīnaṃ samucchinnaṃ vūpasantaṃ paṭipassaddhaṃ abhabbuppattikaṃ  ñāṇagginā daḍḍhanti -- tassīdha natthi paramuggahītaṃ.

[03] tenāha bhagavā --

[21] ``sīmātigo ^a^T0.0121^ea^ brāhmaṇo tassa natthi, ñatvā ca disvā  ca samuggahītaṃ.

[22] na rāgarāgī na virāgaratto, tassīdha natthi  paramuggahīta''nti..

[06] suddhaṭṭhakasuttaniddeso catuttho.