[03] atha ^a^V0.0044^ea^ ^a^M0.0047^ea^ duṭṭhaṭṭhakasuttaniddesaṃ vakkhati --

[03] 15^b^.^eb^

[21] ^b^vadanti^eb^ ^a^T0.0072^ea^ ^a^P1.0062^ea^ ^b^ve duṭṭhamanāpi  eke,^eb^ ^b^athopi^eb^ {aññepi te (sī0), aññepi (syā0)} ^b^ve saccamanā vadanti.^eb^

[22] ^b^vādañca jātaṃ muni no upeti, tasmā munī natthi  khilo kuhiñci..^eb^

[03] ^b^vadanti ve duṭṭhamanāpi eke^eb^ti te titthiyā duṭṭhamanā  viruddhamanā paṭiviruddhamanā āhatamanā paccāhatamanā āghātitamanā  paccāghātitamanā vadanti upavadanti bhagavantañca bhikkhusaṅghañca  abhūtenāti -- vadanti ve duṭṭhamanāpi eke.

[03] ^b^athopi ve saccamanā vadantī^eb^ti ye tesaṃ titthiyānaṃ  saddahantā okappentā adhimuccantā saccamanā saccasaññino bhūtamanā  bhūtasaññino tathamanā tathasaññino yāthāvamanā yāthāvasaññino  aviparītamanā aviparītasaññino vadanti upavadanti bhagavantañca  bhikkhusaṅghañca abhūtenāti -- athopi ve saccamanā vadanti.

[03] ^b^vādañca jātaṃ muni no upetī^eb^ti. so vādo jāto  hoti sañjāto nibbatto abhinibbatto pātubhūto paratoghoso akkoso  upavādo bhagavato ca bhikkhusaṅghassa ca abhūtenāti -- vādañca jātaṃ.  ^b^muni no upetī^eb^ti. ^b^munī^eb^ti. monaṃ vuccati ñāṇaṃ.  yā paññā pajānanā amoho dhammavicayo sammādiṭṭhi, tena ^a^T0.0073^ea^ ñāṇena  ^a^P1.0063^ea^ samannāgato muni monappatto...pe0...  saṅgajālamaticca so muni. yo vādaṃ upeti so dvīhi kāraṇehi  vādaṃ upeti -- kārako kārakatāya vādaṃ upeti, atha vā vuccamāno  upavadiyamāno kuppati byāpajjati patiṭṭhiyati kopañca dosañca  appaccayañca pātukaroti. akārakomhīti yo vādaṃ upeti so imehi  dvīhi kāraṇehi vādaṃ upeti. muni dvīhi kāraṇehi vādaṃ na upeti  -- akārako muni akārakatāya vādaṃ na upeti, atha vā vuccamāno  upavadiyamāno na kuppati na byāpajjati na patiṭṭhiyati na kopañca  dosañca appaccayañca pātukaroti. akārakomhīti ^a^V0.0045^ea^ muni imehi dvīhi  kāraṇehi vādaṃ na upeti na upagacchati ^a^M0.0048^ea^ na gaṇhāti na  parāmasati na abhinivisatīti -- vādañca jātaṃ muni no upeti.

[03] ^b^tasmā munī natthi khilo kuhiñcī^eb^ti. ^b^tasmā^eb^ti  tasmā taṃkāraṇā taṃhetu tappaccayā taṃnidānaṃ munino āhatacittatā  khilajātatāpi natthi. pañcapi cetokhilā natthi, tayopi khilā  natthi. rāgakhilo dosakhilo mohakhilo natthi na santi na  saṃvijjati nupalabbhati, pahīno samucchinno vūpasanto paṭipassaddho  abhabbuppattiko ñāṇagginā daḍḍho. ^b^kuhiñcī^eb^ti kuhiñci  kimhici katthaci ajjhattaṃ vā bahiddhā vā ajjhattabahiddhā vāti --  tasmā munī natthi khilo kuhiñcīti.

[03] tenāha bhagavā --

[21] ``vadanti ^a^T0.0074^ea^ ve duṭṭhamanāpi eke, athopi ve saccamanā  vadanti.

[22] vādañca jātaṃ muni no upeti, tasmā munī natthi  khilo kuhiñcī''ti..

[03] 16^b^.^eb^

[21] ^b^sakañhi diṭṭhiṃ kathamaccayeyya, chandānunīto  ruciyā niviṭṭho.^eb^

[22] ^b^sayaṃ samattāni pakubbamāno, yathā hi jāneyya tathā  vadeyya..^eb^

[03] ^b^sakañhi^eb^ ^a^P1.0064^ea^ ^b^diṭṭhiṃ kathamaccayeyyā^eb^ti.  yaṃ te titthiyā sundariparibbājikaṃ hantvā samaṇānaṃ sakyaputtiyānaṃ  avaṇṇaṃ pakāsayitvā ``evaṃ etaṃ lābhaṃ yasasakkāraṃ sammānaṃ  paccāharissāmā''ti te evaṃdiṭṭhikā evaṃkhantikā evaṃrucikā  evaṃladdhikā evaṃajjhāsayā evaṃadhippāyā, te nāsakkhiṃsu sakaṃ diṭṭhiṃ  sakaṃ khantiṃ sakaṃ ruciṃ sakaṃ laddhiṃ sakaṃ ajjhāsayaṃ sakaṃ adhippāyaṃ  atikkamituṃ; atha kho sveva ayaso te paccāgatoti, evampi --  sakañhi diṭṭhiṃ kathamaccayeyya. atha vā ``sassato loko, idameva  saccaṃ moghamañña''nti yo so evaṃvādo, so sakaṃ diṭṭhiṃ sakaṃ khantiṃ  sakaṃ ruciṃ sakaṃ laddhiṃ sakaṃ ajjhāsayaṃ sakaṃ adhippāyaṃ kathaṃ accayeyya  atikkameyya samatikkameyya vītivatteyya? taṃ kissa hetu? tassa sā  diṭṭhi tathā samattā samādinnā gahitā parāmaṭṭhā abhiniviṭṭhā  ajjhositā adhimuttāti. evampi ^a^T0.0075^ea^ -- sakañhi diṭṭhiṃ kathamaccayeyya?  ``asassato loko...pe0... antavā loko... anantavā  loko... taṃ jīvaṃ taṃ sarīraṃ... aññaṃ ^a^M0.0049^ea^ jīvaṃ aññaṃ  sarīraṃ... hoti tathāgato paraṃ maraṇā... na hoti tathāgato paraṃ  maraṇā... hoti ca na ca hoti tathāgato paraṃ maraṇā... neva hoti  na na hoti tathāgato paraṃ ^a^V0.0046^ea^ maraṇā, idameva saccaṃ moghamañña''nti yo  so evaṃ vādo, so sakaṃ diṭṭhiṃ sakaṃ khantiṃ sakaṃ ruciṃ sakaṃ laddhiṃ  sakaṃ ajjhāsayaṃ sakaṃ adhippāyaṃ kathaṃ accayeyya atikkameyya  samatikkameyya vītivatteyya? taṃ kissa hetu? tassa sā diṭṭhi tathā  samattā samādinnā gahitā parāmaṭṭhā abhiniviṭṭhā ajjhositā  adhimuttāti. evampi -- sakañhi diṭṭhiṃ kathamaccayeyya.

[03] ^b^chandānunīto ruciyā niviṭṭho^eb^ti. ^b^chandānunīto^eb^ti  sakāya diṭṭhiyā sakāya khantiyā sakāya ruciyā sakāya laddhiyā  yāyati niyyati vuyhati saṃharīyati. yathā hatthiyānena vā  assayānena vā ^a^P1.0065^ea^ rathayānena vā goyānena vā  ajayānena vā meṇḍayānena vā oṭṭhayānena vā kharayānena vā yāyati  niyyati vuyhati saṃharīyati, evameva sakāya diṭṭhiyā sakāya  khantiyā sakāya ruciyā sakāya laddhiyā yāyati niyyati vuyhati  saṃharīyatīti -- chandānunīto. ^b^ruciyā niviṭṭho^eb^ti sakāya  diṭṭhiyā sakāya ruciyā sakāya laddhiyā niviṭṭho patiṭṭhito allīno  upagato ajjhosito adhimuttoti ^a^T0.0076^ea^ -- chandānunīto ruciyā niviṭṭho.

[03] ^b^sayaṃ samattāni pakubbamāno^eb^ti. sayaṃ samattaṃ karoti  paripuṇṇaṃ karoti anomaṃ karoti aggaṃ seṭṭhaṃ visiṭṭhaṃ pāmokkhaṃ uttamaṃ  pavaraṃ karoti. ``ayaṃ satthā sabbaññū''ti sayaṃ samattaṃ karoti  paripuṇṇaṃ karoti anomaṃ karoti aggaṃ seṭṭhaṃ visiṭṭhaṃ pāmokkhaṃ uttamaṃ  pavaraṃ karoti. ``ayaṃ dhammo svākkhāto...pe0... ayaṃ gaṇo  suppaṭipanno... ayaṃ diṭṭhi bhaddikā... ayaṃ paṭipadā supaññattā... ayaṃ  maggo niyyāniko''ti sayaṃ samattaṃ karoti paripuṇṇaṃ karoti anomaṃ  karoti aggaṃ seṭṭhaṃ visiṭṭhaṃ pāmokkhaṃ uttamaṃ pavaraṃ karoti janeti  sañjaneti nibbatteti abhinibbattetīti -- sayaṃ samattāni pakubbamāno.

[03] ^b^yathā hi jāneyya tathā vadeyyā^eb^ti yathā jāneyya, tathā  vadeyya katheyya bhaṇeyya dīpayeyya vohareyya. ``sassato loko,  idameva saccaṃ moghamañña''nti yathā jāneyya, tathā vadeyya katheyya  bhaṇeyya dīpayeyya vohareyya. ``asassato loko...pe0... neva  hoti ^a^M0.0050^ea^ na na hoti tathāgato paraṃ maraṇā, idameva saccaṃ  moghamañña''nti yathā jāneyya, tathā vadeyya katheyya bhaṇeyya dīpayeyya  vohareyyāti -- yathā hi jāneyya tathā vadeyya.

[03] tenāha ^a^V0.0047^ea^ bhagavā --

[21] ``sakañhi ^a^P1.0066^ea^ diṭṭhiṃ kathamaccayeyya,  chandānunīto ruciyā niviṭṭho.

[22] sayaṃ ^a^T0.0077^ea^ samattāni pakubbamāno, yathā hi jāneyya tathā  vadeyyā''ti..

[03] 17^b^.^eb^

[21] ^b^yo attano sīlavatāni jantu,  anānupuṭṭhova^eb^ {anānupuṭṭho ca (syā0)} ^b^paresa pāva^eb^ pāvā  (sī0 syā0) ^b^.^eb^

[22] ^b^anariyadhammaṃ kusalā tamāhu, yo ātumānaṃ sayameva  pāva^eb^ {pāvā (sī0 syā0)} ^b^..^eb^

[03] ^b^yo attano sīlavatāni jantū^eb^ti. ^b^yo^eb^ti yo  yādiso yathāyutto yathāvihito yathāpakāro yaṃṭhānappatto  yaṃdhammasamannāgato khattiyo vā brāhmaṇo vā vesso vā suddo vā  gahaṭṭho vā pabbajito vā devo vā manusso vā.  ^b^sīlavatānī^eb^ti atthi sīlañceva vatañca {vattañca (syā0), evamuparipi}, atthi vataṃ na sīlaṃ.  katamaṃ sīlañceva vatañca? idha bhikkhu sīlavā hoti,  pātimokkhasaṃvarasaṃvuto viharati ācāragocarasampanno aṇumattesu  vajjesu bhayadassāvī, samādāya sikkhati sikkhāpadesu. yo tattha  saṃyamo saṃvaro avītikkamo, idaṃ sīlaṃ. yaṃ samādānaṃ taṃ vataṃ.  saṃvaraṭṭhena sīlaṃ; samādānaṭṭhena vataṃ -- idaṃ vuccati sīlañceva vatañca.  katamaṃ vataṃ, na sīlaṃ? aṭṭha dhutaṅgāni -- āraññikaṅgaṃ,  piṇḍapātikaṅgaṃ, paṃsukūlikaṅgaṃ, tecīvarikaṅgaṃ, sapadānacārikaṅgaṃ,  khalupacchābhattikaṅgaṃ, nesajjikaṅgaṃ, yathāsanthatikaṅgaṃ -- idaṃ vuccati  vataṃ, na sīlaṃ ^a^T0.0078^ea^. vīriyasamādānampi vuccati vataṃ, na sīlaṃ.  ``kāmaṃ taco ca nhāru {nahāru (sī0 syā0)} ca aṭṭhi ca avasissatu  {avasussatu (syā0)}, sarīre upassussatu  maṃsalohitaṃ. yaṃ taṃ purisathāmena purisabalena purisavīriyena  purisaparakkamena pattabbaṃ ^a^P1.0067^ea^, na taṃ apāpuṇitvā  vīriyassa saṇṭhānaṃ bhavissatī''ti -- cittaṃ paggaṇhāti padahati.  evarūpaṃ vīriyasamādānaṃ -- idaṃ vuccati vataṃ, na sīlaṃ.

[21] ``nāsissaṃ ^a^M0.0051^ea^ na pivissāmi, vihārato  na nikkhame.

[22] napi passaṃ nipātessaṃ, taṇhāsalle anūhate''ti..

[03] cittaṃ paggaṇhāti padahati. evarūpampi vīriyasamādānaṃ  vuccati vataṃ, na sīlaṃ. ``na tāvāhaṃ imaṃ pallaṅkaṃ bhindissāmi  yāva me na anupādāya āsavehi cittaṃ vimuccissatī''ti -- cittaṃ  paggaṇhāti padahati. evarūpampi vīriyasamādānaṃ vuccati vataṃ, na  sīlaṃ. ``na tāvāhaṃ imamhā āsanā vuṭṭhahissāmi, caṅkamā  orohissāmi, vihārā nikkhamissāmi, aḍḍhayogā nikkhamissāmi,  pāsādā nikkhamissāmi, hammiyā nikkhamissāmi, guhāya  nikkhamissāmi, leṇā nikkhamissāmi, kuṭiyā nikkhamissāmi,  kūṭāgārā ^a^V0.0048^ea^ nikkhamissāmi, aṭṭā nikkhamissāmi, māḷā  nikkhamissāmi, uddaṇḍā {uṭṭaṇḍā (ka0)} nikkhamissāmi upaṭṭhānasālāya  nikkhamissāmi maṇḍapā nikkhamissāmi, rukkhamūlā  nikkhamissāmi yāva me na anupādāya āsavehi cittaṃ  vimuccissatī''ti -- cittaṃ paggaṇhāti padahati. evarūpampi  vīriyasamādānaṃ vuccati vataṃ, na sīlaṃ. ``imasmiññeva  pubbaṇhasamayaṃ ariyadhammaṃ ^a^T0.0079^ea^ āharissāmi samāharissāmi  adhigacchissāmi phassayissāmi sacchikarissāmī''ti -- cittaṃ  paggaṇhāti padahati. evarūpampi vīriyasamādānaṃ vuccati vataṃ, na  sīlaṃ. ``imasmiññeva majjhanhikasamayaṃ, sāyanhasamayaṃ, purebhattaṃ,  pacchābhattaṃ, purimaṃ yāmaṃ, majjhimaṃ yāmaṃ, pacchimaṃ yāmaṃ, kāḷe, juṇhe,  vasse, hemante, gimhe, purime vayokhandhe, majjhime vayokhandhe,  pacchime vayokhandhe ariyadhammaṃ āharissāmi ^a^P1.0068^ea^  samāharissāmi adhigacchissāmi phassayissāmi  sacchikarissāmī''ti -- cittaṃ paggaṇhāti padahati. evarūpampi  vīriyasamādānaṃ vuccati vataṃ, na sīlaṃ. ^b^jantū^eb^ti satto naro  mānavo {māṇavo (ka0)} poso puggalo jīvo jāgu jantu indagu manujoti -- yo  attano sīlavatāni jantu.

[03] ^b^anānupuṭṭhova paresa pāvā^eb^ti. ^b^paresa^eb^nti paresaṃ  khattiyānaṃ brāhmaṇānaṃ vessānaṃ suddānaṃ gahaṭṭhānaṃ pabbajitānaṃ devānaṃ  manussānaṃ. ^b^anānupuṭṭho^eb^ti apuṭṭho apucchito ayācito  anajjhesito apasādito. ^b^pāvā^eb^ti attano sīlaṃ vā vataṃ vā  sīlabbataṃ vā pāvadati. ahamasmi sīlasampannoti vā,  vatasampannoti vā, sīlabbatasampannoti vā jātiyā vā gottena vā  kolaputtiyena vā vaṇṇapokkharatāya vā dhanena vā ajjhenena vā  kammāyatanena vā sippāyatanena ^a^M0.0052^ea^ vā vijjāṭṭhānena {vijjaṭṭhānena  (syā0)} vā  sutena vā paṭibhānena {paṭibhāṇena (sī0 syā0 ka0)} vā aññataraññatarena vā vatthunā, uccā kulā  pabbajitoti vā, mahākulā pabbajitoti vā, mahābhogakulā  pabbajitoti ^a^T0.0080^ea^ vā, uḷārabhogakulā pabbajitoti vā, ñāto yasassī  sagahaṭṭhapabbajitānanti vā, lābhimhi  cīvarapiṇḍapātasenāsanagilānapaccayabhesajjaparikkhārāna''nti vā,  suttantikoti vā, vinayadharoti vā, dhammakathikoti vā,  āraññikoti vā, piṇḍapātikoti vā, paṃsukūlikoti vā,  tecīvarikoti vā, sapadānacārikoti vā, khalupacchābhattikoti vā,  nesajjikoti vā, yathāsanthatikoti vā, paṭhamassa jhānassa lābhīti  vā, dutiyassa jhānassa lābhīti vā, tatiyassa jhānassa lābhīti  vā, catutthassa jhānassa lābhīti vā, ākāsānañcāyatanasamāpattiyā  lābhīti vā, viññāṇañcāyatanasamāpattiyā lābhīti vā,  ākiñcaññāyatanasamāpattiyā lābhīti vā,  nevasaññānāsaññāyatanasamāpattiyā lābhīti vā pāvadati katheti  bhaṇati dīpayati voharatīti -- anānupuṭṭhova paresaṃ pāva.

[03] ^b^anariyadhammaṃ^eb^ ^a^V0.0049^ea^ ^a^P1.0069^ea^ ^b^kusalā tamāhū^eb^ti.  ^b^kusalā^eb^ti ye te khandhakusalā dhātukusalā āyatanakusalā  paṭiccasamuppādakusalā satipaṭṭhānakusalā sammappadhānakusalā  iddhipādakusalā indriyakusalā balakusalā bojjhaṅgakusalā maggakusalā  phalakusalā nibbānakusalā, te kusalā evamāhaṃsu -- ``anariyānaṃ  eso dhammo, neso dhammo ariyānaṃ; bālānaṃ eso dhammo, neso  dhammo paṇḍitānaṃ; asappurisānaṃ eso dhammo, neso dhammo  sappurisāna''nti. evamāhaṃsu evaṃ kathenti evaṃ bhaṇanti evaṃ  dīpayanti evaṃ voharantīti -- anariyadhammaṃ kusalā tamāhu.

[03] ^b^yo^eb^ ^a^T0.0081^ea^ ^b^ātumānaṃ sayameva pāvā^eb^ti. ^b^ātumā^eb^ vuccati  attā. ^b^sayameva pāvā^eb^ti sayameva attānaṃ pāvadati --  ``ahamasmi sīlasampannoti vā, vatasampannoti vā,  sīlabbatasampannoti vā, jātiyā vā gottena vā kolaputtiyena vā  vaṇṇapokkharatāya vā dhanena vā ajjhenena vā kammāyatanena vā  sippāyatanena vā vijjāṭṭhānena vā sutena vā paṭibhānena vā  aññataraññatarena vā vatthunā, uccā kulā pabbajitoti ^a^M0.0053^ea^  vā, mahākulā pabbajitoti vā, mahābhogakulā pabbajitoti vā,  uḷārabhogakulā pabbajitoti vā, ñāto yasassī  sagahaṭṭhapabbajitānanti vā, lābhimhi  cīvarapiṇḍapātasenāsanagilānapaccayabhesajjaparikkhārānanti vā,  suttantikoti vā, vinayadharoti vā, dhammakathikoti vā,  āraññikoti vā, piṇḍapātikoti vā, paṃsukūlikoti vā,  tecīvarikoti vā, sapadānacārikoti vā, khalupacchābhattikoti vā,  nesajjikoti vā, yathāsanthatikoti vā, paṭhamassa jhānassa lābhīti  vā, dutiyassa jhānassa lābhīti vā, tatiyassa jhānassa lābhīti  vā, catutthassa jhānassa lābhīti vā, ākāsānañcāyatanasamāpattiyā  lābhīti vā, viññāṇañcāyatanasamāpattiyā lābhīti vā,

[22] vibhavañca bhavañca vippahāya, vusitavā khīṇapunabbhavo  sa bhikkhū''ti..

[03] ākiñcaññāyatanasamāpattiyā ^a^P1.0070^ea^ lābhīti vā,  nevasaññānāsaññāyatanasamāpattiyā lābhīti vā'' pāvadati katheti  bhaṇati dīpayati voharatīti -- yo ātumānaṃ sayameva pāvāti.

[03] tenāha bhagavā --

[21] ``yo ^a^T0.0082^ea^ attano sīlavatāni jantu, anānupuṭṭhova paresa  pāva.

[22] anariyadhammaṃ kusalā tamāhu, yo ātumānaṃ sayameva  pāvā''ti..

[03] 18^b^.^eb^

[21] ^b^santo ca bhikkhu abhinibbutatto,^eb^ ^b^itihanti  sīlesu akatthamāno.^eb^

[22] ^b^tamariyadhammaṃ kusalā vadanti, yassussadā natthi  kuhiñci loke..^eb^

[03] ^b^santo^eb^ ^a^V0.0050^ea^ ^b^ca bhikkhu abhinibbutatto^eb^ti. ^b^santo^eb^ti  rāgassa samitattā santo, dosassa samitattā santo, mohassa  samitattā santo, kodhassa...pe0... upanāhassa... makkhassa...  paḷāsassa {palāsassa (sī0 ka0)} ... issāya... macchariyassa...  māyāya... sāṭheyyassa...  thambhassa... sārambhassa... mānassa... atimānassa... madassa...  pamādassa... sabbakilesānaṃ... sabbaduccaritānaṃ... sabbadarathānaṃ...  sabbapariḷāhānaṃ... sabbasantāpānaṃ... sabbākusalābhisaṅkhārānaṃ  santattā samitattā vūpasamitattā vijjhātattā nibbutattā vigatattā  paṭipassaddhattā santo upasanto ^a^M0.0054^ea^ vūpasanto nibbuto  paṭipassaddhoti -- santo. ^b^bhikkhū^eb^ti sattannaṃ dhammānaṃ bhinnattā  bhikkhu -- sakkāyadiṭṭhi bhinnā hoti, vicikicchā bhinnā hoti,  sīlabbataparāmāso bhinno hoti, rāgo bhinno hoti, doso bhinno  hoti, moho bhinno hoti, māno bhinno hoti ^a^T0.0083^ea^. bhinnāssa honti  pāpakā akusalā dhammā saṃkilesikā ponobhavikā {ponobbhavikā (syā0 ka0)} sadarā  dukkhavipākā āyatiṃ jātijarāmaraṇiyā.

[21] ``pajjena ^a^P1.0071^ea^ katena attanā, [sabhiyāti  bhagavā]

[27] parinibbānagato vitiṇṇakaṅkho.

[26] vibhavañca {vibhavaṃ (sī0 ka0) su0 ni0 519} bhavañca vippahāya,

[22] vusitavā khīṇapunabbhavo sa bhikkhū''ti..

[03] ^b^santo ca bhikkhu abhinibbutatto^eb^ti rāgassa nibbāpitattā  abhinibbutatto, dosassa nibbāpitattā abhinibbutatto, mohassa  nibbāpitattā abhinibbutatto, kodhassa...pe0... upanāhassa...  makkhassa... paḷāsassa... issāya... macchariyassa... māyāya...  sāṭheyyassa... thambhassa... sārambhassa... mānassa... atimānassa...  madassa... pamādassa... sabbakilesānaṃ... sabbaduccaritānaṃ...  sabbadarathānaṃ... sabbapariḷāhānaṃ... sabbasantāpānaṃ...  sabbākusalābhisaṅkhārānaṃ nibbāpitattā abhinibbutattoti -- santo  ca bhikkhu abhinibbutatto.

[03] ^b^itihanti sīlesu akatthamāno^eb^ti. ^b^itiha^eb^nti  padasandhi padasaṃsaggo padapāripūrī akkharasamavāyo byañjanasiliṭṭhatā  padānupubbatāpetaṃ {padānupubbatā metaṃ (syā0 ka0)} -- itihanti. ^b^sīlesu akatthamāno^eb^ti.  idhekacco katthī hoti vikatthī. so katthati vikatthati.  ahamasmi sīlasampannoti vā, vatasampannoti vā, sīlabbatasampannoti  vā, jātiyā vā gottena vā kolaputtiyena vā vaṇṇapokkharatāya  vā...pe0... nevasaññānāsaññāyatanasamāpattiyā lābhīti vā katthati  vikatthati. evaṃ ^a^T0.0084^ea^ na katthati na vikatthati. katthanā ārato  virato paṭivirato nikkhanto nissaṭo vippamutto visaññutto  vimariyādikatena cetasā viharatīti -- itihanti sīlesu  akatthamāno.

[03] ^b^tamariyadhammaṃ^eb^ ^a^V0.0051^ea^ ^a^M0.0055^ea^ ^b^kusalā vadantī^eb^ti.  ^b^kusalā^eb^ti ye te khandhakusalā dhātukusalā āyatanakusalā  paṭiccasamuppādakusalā ^a^P1.0072^ea^ satipaṭṭhānakusalā  sammappadhānakusalā iddhipādakusalā indriyakusalā balakusalā  bojjhaṅgakusalā maggakusalā phalakusalā nibbānakusalā, te kusalā  evaṃ vadanti -- ``ariyānaṃ eso dhammo, neso dhammo anariyānaṃ;  paṇḍitānaṃ eso dhammo, neso dhammo bālānaṃ; sappurisānaṃ eso  dhammo, neso dhammo asappurisāna''nti. evaṃ vadanti, ariyānaṃ  evaṃ kathenti evaṃ bhaṇanti evaṃ dīpayanti evaṃ voharantīti --  tamariyadhammaṃ kusalā vadanti.

[03] ^b^yassussadā natthi kuhiñci loke^eb^ti. ^b^yassā^eb^ti  arahato khīṇāsavassa. ^b^ussadā^eb^ti sattussadā -- rāgussado,  dosussado, mohussado, mānussado, diṭṭhussado, kilesussado,  kammussado. yassime {tassime (sī0 syā0)} ussadā natthi na santi na vijjanti  nupalabbhanti, pahīnā samucchinnā vūpasantā paṭipassaddhā abhabbuppattikā  ñāṇagginā daḍḍhā. ^b^kuhiñcī^eb^ti kuhiñci kimhici katthaci  ajjhattaṃ vā bahiddhā vā ajjhattabahiddhā vā. ^b^loke^eb^ti  apāyaloke manussaloke devaloke khandhaloke dhātuloke  āyatanaloketi -- yassussadā natthi kuhiñci ^a^T0.0085^ea^ loke.

[03] tenāha bhagavā --

[21] ``santo ca bhikkhu abhinibbutatto, itihanti sīlesu  akatthamāno.

[22] tamariyadhammaṃ kusalā vadanti, yassussadā natthi  kuhiñci loke''ti..

[03] 19^b^.^eb^

[21] ^b^pakappitā saṅkhatā yassa dhammā,^eb^ ^b^purakkhatā^eb^  {purekkhatā (sī0 ka0)} ^b^santi avīvadātā.^eb^

[22] ^b^yadattani passati ānisaṃsaṃ, taṃ nissito  kuppapaṭiccasantiṃ..^eb^

[03] ^b^pakappitā saṅkhatā yassa dhammā^eb^ti. ^b^pakappanā^eb^ti  dve pakappanā -- taṇhāpakappanā ca diṭṭhipakappanā ca...pe0... ayaṃ  taṇhāpakappanā...pe0... ayaṃ diṭṭhipakappanā. ^b^saṅkhatā^eb^ti  saṅkhatā abhisaṅkhatā ^a^P1.0073^ea^ saṇṭhapitātipi --  saṅkhatā. atha vā aniccā saṅkhatā paṭiccasamuppannā khayadhammā  vayadhammā virāgadhammā nirodhadhammātipi -- saṅkhatā ^a^M0.0056^ea^.  ^b^yassā^eb^ti diṭṭhigatikassa. ^b^dhammā^eb^ vuccanti dvāsaṭṭhi  diṭṭhigatānīti -- pakappitā saṅkhatā yassa dhammā.

[03] ^b^purakkhatā santi avīvadātā^eb^ti. ^b^purakkhatā^eb^ti dve  purekkhārā -- taṇhāpurekkhāro ca diṭṭhipurekkhāro ca...pe0... ayaṃ  taṇhāpurekkhāro...pe0... ayaṃ diṭṭhipurekkhāro. tassa  taṇhāpurekkhāro ^a^V0.0052^ea^ appahīno, diṭṭhipurekkhāro appaṭinissaṭṭho. tassa  taṇhāpurekkhārassa ^a^T0.0086^ea^ appahīnattā, diṭṭhipurekkhārassa appaṭinissaṭṭhattā  so taṇhaṃ vā diṭṭhiṃ vā purato katvā carati taṇhādhajo taṇhāketu  taṇhādhipateyyo, diṭṭhidhajo diṭṭhiketu diṭṭhādhipateyyo, taṇhāya vā  diṭṭhiyā vā parivārito caratīti -- purakkhatā. ^b^santī^eb^ti  santi saṃvijjanti atthi upalabbhanti. ^b^avīvadātā^eb^ti  avevadātā avodātā aparisuddhā saṃkiliṭṭhā saṃkilesikāti --  purakkhatā santi avīvadātā.

[03] ^b^yadattani passati ānisaṃsa^eb^nti. ^b^yadattanī^eb^ti yaṃ  attani. ^b^attā^eb^ vuccati diṭṭhigataṃ. attano diṭṭhiyā dve  ānisaṃse passati -- diṭṭhadhammikañca ānisaṃsaṃ, samparāyikañca  ānisaṃsaṃ. katamo diṭṭhiyā diṭṭhadhammiko ānisaṃso? yaṃdiṭṭhiko  satthā hoti, taṃdiṭṭhikā sāvakā honti. taṃdiṭṭhikaṃ satthāraṃ sāvakā  sakkaronti garuṃ karonti {garukaronti (sī0 syā0)} mānenti pūjenti apacitiṃ karonti.  labhati ca tatonidānaṃ  cīvarapiṇḍapātasenāsanagilānapaccayabhesajjaparikkhāraṃ -- ayaṃ diṭṭhiyā  diṭṭhadhammiko ānisaṃso. katamo diṭṭhiyā samparāyiko ānisaṃso?  ayaṃ diṭṭhi alaṃ nāgattāya vā supaṇṇattāya vā yakkhattāya vā  asurattāya vā gandhabbattāya vā mahārājattāya vā indattāya vā  brahmattāya vā devattāya vā. ayaṃ diṭṭhi ^a^P1.0074^ea^ suddhiyā  visuddhiyā parisuddhiyā, muttiyā vimuttiyā parimuttiyā. imāya  diṭṭhiyā sujjhanti visujjhanti parisujjhanti ^a^T0.0087^ea^ muccanti vimuccanti  parimuccanti. imāya diṭṭhiyā sujjhissāmi visujjhissāmi  parisujjhissāmi, muccissāmi vimuccissāmi parimuccissāmīti  āyatiṃ phalapāṭikaṅkhī hoti -- ayaṃ diṭṭhiyā samparāyiko  ānisaṃso. attano diṭṭhiyā ime dve ānisaṃse passati dakkhati  oloketi nijjhāyati upaparikkhatīti -- yadattani passati  ānisaṃsaṃ.

[03] ^b^taṃ^eb^ ^a^M0.0057^ea^ ^b^nissito kuppapaṭiccasanti^eb^nti.  tisso santiyo -- accantasanti, tadaṅgasanti, sammutisanti.  katamā ^b^accantasanti^eb^? accantasanti vuccati amataṃ nibbānaṃ.  yo so sabbasaṅkhārasamatho sabbūpadhipaṭinissaggo taṇhakkhayo  virāgo nirodho nibbānaṃ. ayaṃ accantasanti. katamā  ^b^tadaṅgasanti^eb^? paṭhamaṃ jhānaṃ samāpannassa nīvaraṇā santā honti;  dutiyaṃ jhānaṃ samāpannassa vitakkavicārā santā honti; tatiyaṃ jhānaṃ  samāpannassa pīti santā hoti; catutthaṃ jhānaṃ samāpannassa sukhadukkhā  santā honti; ākāsānañcāyatanaṃ samāpannassa rūpasaññā paṭighasaññā  nānattasaññā santā hoti; viññāṇañcāyatanaṃ samāpannassa  ākāsānañcāyatanasaññā santā hoti; ākiñcaññāyatanaṃ samāpannassa  viññāṇañcāyatanasaññā ^a^V0.0053^ea^ santā hoti; nevasaññānāsaññāyatanaṃ  samāpannassa ākiñcaññāyatanasaññā santā hoti. ayaṃ tadaṅgasanti.  katamā ^a^T0.0088^ea^ ^b^sammutisanti^eb^? sammutisantiyo vuccanti dvāsaṭṭhi  diṭṭhigatāni diṭṭhisantiyo. api ca sammutisanti imasmiṃ atthe  adhippetā santīti. ^b^taṃ^eb^ ^a^P1.0075^ea^ ^b^nissito  kuppapaṭiccasanti^eb^nti. kuppasantiṃ pakuppasantiṃ eritasantiṃ  sameritasantiṃ calitasantiṃ ghaṭṭitasantiṃ kappitasantiṃ pakappitasantiṃ  aniccaṃ saṅkhataṃ paṭiccasamuppannaṃ khayadhammaṃ vayadhammaṃ virāgadhammaṃ  nirodhadhammaṃ, santiṃ nissito asito allīno upagato ajjhosito  adhimuttoti -- taṃ nissito kuppapaṭiccasantiṃ.

[03] tenāha bhagavā --

[21] ``pakappitā saṅkhatā yassa dhammā, purakkhatā santi  avīvadātā.

[22] yadattani passati ānisaṃsaṃ, taṃ nissito  kuppapaṭiccasanti''nti..

[03] 20^b^.^eb^

[21] ^b^diṭṭhīnivesā na hi svātivattā, dhammesu niccheyya  samuggahītaṃ.^eb^

[22] ^b^tasmā naro tesu nivesanesu, nirassatī ādiyatī ca  dhammaṃ..^eb^

[03] ^b^diṭṭhīnivesā na hi svātivattā^eb^ti. ^b^diṭṭhīnivesā^eb^ti  ``sassato loko, idameva saccaṃ moghamañña''nti abhinivesaparāmāso  diṭṭhinivesanaṃ. ``asassato loko...pe0... antavā loko...  anantavā loko ^a^M0.0058^ea^ ... taṃ jīvaṃ taṃ sarīraṃ... aññaṃ jīvaṃ  aññaṃ sarīraṃ... hoti tathāgato paraṃ ^a^T0.0089^ea^ maraṇā... na hoti tathāgato paraṃ  maraṇā... hoti ca na ca hoti tathāgato paraṃ maraṇā... neva hoti  na na hoti tathāgato paraṃ maraṇā, idameva saccaṃ moghamañña''nti  abhinivesaparāmāso diṭṭhinivesananti. ^b^diṭṭhīnivesā na hi  svātivattā^eb^ti diṭṭhinivesā na hi svātivattā ^a^P1.0076^ea^  durativattā duttarā duppatarā dussamatikkamā dubbinivattāti --  {dubbītivattāti (sī0 syā0 ka0)} diṭṭhīnivesā na hi svātivattā.

[03] ^b^dhammesu niccheyya samuggahīta^eb^nti. ^b^dhammesū^eb^ti  dvāsaṭṭhi diṭṭhigatesu. ^b^niccheyyā^eb^ti nicchinitvā  vinicchinitvā vicinitvā pavicinitvā tulayitvā tīrayitvā  vibhāvayitvā vibhūtaṃ katvā. ^b^samuggahīta^eb^nti nivesanesu  odhiggāho bilaggāho varaggāho koṭṭhāsaggāho uccayaggāho  samuccayaggāho. idaṃ saccaṃ tacchaṃ tathaṃ bhūtaṃ yāthāvaṃ aviparītaṃ gahitaṃ  parāmaṭṭhaṃ abhiniviṭṭhaṃ ajjhositaṃ adhimuttanti -- dhammesu niccheyya  samuggahītaṃ.

[03] ^b^tasmā^eb^ ^a^V0.0054^ea^ ^b^naro tesu nivesanesū^eb^ti. ^b^tasmā^eb^ti tasmā  taṃkāraṇā taṃhetu tappaccayā taṃnidānaṃ. ^b^naro^eb^ti satto naro  mānavo poso puggalo jīvo jāgu jantu indagu manujo. ^b^tesu  nivesanesū^eb^ti tesu diṭṭhinivesanesūti -- tasmā naro tesu  nivesanesu.

[03] ^b^nirassatī ādiyatī ca dhamma^eb^nti. ^b^nirassatī^eb^ti  dvīhi kāraṇehi nirassati -- paravicchindanāya vā nirassati,  anabhisambhuṇanto vā nirassati. kathaṃ paravicchindanāya nirassati?  paro vicchindeti -- so satthā na sabbaññū, dhammo na  svākkhāto, gaṇo na suppaṭipanno, diṭṭhi ^a^T0.0090^ea^ na bhaddikā, paṭipadā na  supaññattā, maggo na niyyāniko, natthettha suddhi vā visuddhi vā  parisuddhi vā mutti vā vimutti vā parimutti vā, natthettha sujjhanti  vā visujjhanti vā parisujjhanti vā muccanti vā vimuccanti vā  parimuccanti vā, hīnā nihīnā omakā lāmakā chatukkā {jatukkā (sī0 syā0)} parittāti  -- evaṃ paro vicchindeti. evaṃ vicchindiyamāno satthāraṃ  nirassati ^a^P1.0077^ea^, dhammakkhānaṃ nirassati, gaṇaṃ  nirassati, diṭṭhiṃ nirassati, paṭipadaṃ nirassati, maggaṃ nirassati.  evaṃ paravicchindanāya nirassati. kathaṃ anabhisambhuṇanto nirassati?  sīlaṃ anabhisambhuṇanto sīlaṃ nirassati, vataṃ anabhisambhuṇanto  vataṃ nirassati, sīlabbataṃ ^a^M0.0059^ea^ anabhisambhuṇanto sīlabbataṃ  nirassati. evaṃ anabhisambhuṇanto nirassati. ^b^ādiyatī ca  dhamma^eb^nti. satthāraṃ gaṇhāti, dhammakkhānaṃ gaṇhāti, gaṇaṃ gaṇhāti,  diṭṭhiṃ gaṇhāti, paṭipadaṃ gaṇhāti, maggaṃ gaṇhāti parāmasati  abhinivisatīti -- nirassatī ādiyatī ca dhammaṃ.

[03] tenāha bhagavā --

[21] ``diṭṭhīnivesā na hi svātivattā, dhammesu niccheyya  samuggahītaṃ.

[22] tasmā naro tesu nivesanesu, nirassatī ādiyatī ca  dhamma''nti..

[03] 21^b^.^eb^

[21] ^b^dhonassa hi natthi kuhiñci loke,^eb^ ^b^pakappitā  diṭṭhi bhavābhavesu.^eb^

[22] ^b^māyañca^eb^ ^a^T0.0091^ea^ ^b^mānañca pahāya dhono, sa kena gaccheyya  anūpayo so..^eb^

[03] ^b^dhonassa hi natthi kuhiñci loke pakappitā diṭṭhi  bhavābhavesū^eb^ti. ^b^dhono^eb^ti. dhonā vuccati paññā -- yā  paññā pajānanā vicayo pavicayo dhammavicayo sallakkhaṇā  upalakkhaṇā paccupalakkhaṇā paṇḍiccaṃ kosallaṃ nepuññaṃ vebhabyā cintā  upaparikkhā bhūri medhā pariṇāyikā vipassanā sampajaññaṃ patodo  paññā paññindriyaṃ paññābalaṃ paññāsatthaṃ paññāpāsādo ^a^V0.0055^ea^ paññāāloko  paññāobhāso paññāpajjoto paññāratanaṃ amoho dhammavicayo  sammādiṭṭhi. kiṃkāraṇā dhonā vuccati paññā? tāya paññāya  kāyaduccaritaṃ ^a^P1.0078^ea^ dhutañca dhotañca sandhotañca  niddhotañca; vacīduccaritaṃ... manoduccaritaṃ dhutañca dhotañca sandhotañca  niddhotañca; rāgo dhuto ca dhoto ca sandhoto ca niddhoto ca;  doso...pe0... moho... kodho... upanāho... makkho... paḷāso  dhuto ca dhoto ca sandhoto ca niddhoto ca; issā dhutā ca dhotā ca  sandhotā ca niddhotā ca; macchariyaṃ dhutañca dhotañca sandhotañca  niddhotañca; māyā dhutā ca dhotā ca sandhotā ca niddhotā ca;  sāṭheyyaṃ dhutañca dhotañca sandhotañca niddhotañca; thambho dhuto ca  dhoto ca sandhoto ca niddhoto ca; sārambho... māno...  atimāno... mado... pamādo dhuto ca dhoto ca sandhoto ca  niddhoto ca; sabbe kilesā, sabbe duccaritā, sabbe darathā, sabbe  pariḷāhā, sabbe santāpā, sabbākusalābhisaṅkhārā ^a^M0.0060^ea^  dhutā ca dhotā ca sandhotā ca niddhotā ca. taṃkāraṇā dhonā vuccati  paññā.

[03] atha vā sammādiṭṭhiyā micchādiṭṭhi dhutā ca dhotā ^a^T0.0092^ea^ ca sandhotā  ca niddhotā ca; sammāsaṅkappena micchāsaṅkappo dhuto ca dhoto ca  sandhoto ca niddhoto ca; sammāvācāya micchāvācā dhutā ca dhotā  ca...pe0... sammākammantena micchākammanto dhuto ca...  sammāājīvena micchāājīvo dhuto ca... sammāvāyāmena  micchāvāyāmo dhuto ca... sammāsatiyā micchāsati dhutā ca...  sammāsamādhinā micchāsamādhi dhuto ca dhoto ca sandhoto ca  niddhoto ca; sammāñāṇena micchāñāṇaṃ dhutaṃ ca... sammāvimuttiyā  micchāvimutti dhutā ca dhotā ca sandhotā ca niddhotā ca.

[03] atha vā ariyena aṭṭhaṅgikena maggena sabbe kilesā, sabbe  duccaritā, sabbe darathā, sabbe pariḷāhā, sabbe santāpā,  sabbākusalābhisaṅkhārā dhutā ca dhotā ca sandhotā ca niddhotā ca.  arahā imehi dhoneyyehi dhammehi upeto samupeto upagato samupagato  upapanno samupapanno samannāgato; tasmā arahā dhono. so dhutarāgo  dhutapāpo dhutakileso dhutapariḷāhoti -- dhono. ^b^kuhiñcī^eb^ti  kuhiñci kimhici katthaci ajjhattaṃ vā bahiddhā vā ajjhattabahiddhā  vā. ^b^loke^eb^ti apāyaloke...pe0... āyatanaloke.

[03] ^b^pakappitā^eb^ti ^a^V0.0056^ea^ dve pakappanā -- taṇhāpakappanā ^a^P1.0079^ea^  ca diṭṭhipakappanā ca...pe0... ayaṃ taṇhāpakappanā...pe0...  ayaṃ diṭṭhipakappanā. ^b^bhavābhavesū^eb^ti bhavābhave kammabhave punabbhave  kāmabhave, kammabhave kāmabhave punabbhave rūpabhave, kammabhave rūpabhave  punabbhave arūpabhave, kammabhave arūpabhave punabbhave ^a^T0.0093^ea^ punappunabhave  punappunagatiyā punappunaupapattiyā punappunapaṭisandhiyā  punappunāttabhāvābhinibbattiyā. ^b^dhonassa hi natthi kuhiñci  loke pakappitā diṭṭhi bhavābhavesū^eb^ti dhonassa kuhiñci loke  bhavābhavesu ca kappitā pakappitā abhisaṅkhatā saṇṭhapitā diṭṭhi  natthi na santi na saṃvijjati nupalabbhati, pahīnā samucchinnā  vūpasantā paṭipassaddhā abhabbuppattikā ñāṇagginā daḍḍhāti --  dhonassa hi natthi kuhiñci loke pakappitā diṭṭhi bhavābhavesu.

[03] ^b^māyañca mānañca pahāya dhono^eb^ti. ^b^māyā^eb^ vuccati  vañcanikā cariyā. idhekacco kāyena duccaritaṃ caritvā, vācāya  duccaritaṃ caritvā, manasā duccaritaṃ ^a^M0.0061^ea^ caritvā tassa  paṭicchādanahetu pāpikaṃ icchaṃ paṇidahati -- ``mā maṃ jaññā''ti  icchati, ``mā maṃ jaññā''ti saṅkappeti, ``mā maṃ jaññā''ti vācaṃ  bhāsati, ``mā maṃ jaññā''ti kāyena parakkamati. yā evarūpā  māyā māyāvitā accasarā vañcanā nikati nikiraṇā pariharaṇā  gūhanā parigūhanā chādanā paricchādanā anuttānikammaṃ anāvikammaṃ  vocchādanā pāpakiriyā, ayaṃ vuccati māyā.

[03] ^b^māno^eb^ti ekavidhena māno -- yā cittassa unnati {uṇṇati (syā0 ka0)}.  duvidhena māno -- attukkaṃsanamāno, paravambhanamāno. tividhena māno  -- ``seyyohamasmī''ti māno, ``sadisohamasmī''ti ^a^P1.0080^ea^  māno, ``hīnohamasmī''ti māno. catubbidhena ^a^T0.0094^ea^ māno --  lābhena mānaṃ janeti, yasena mānaṃ janeti, pasaṃsāya mānaṃ janeti,  sukhena mānaṃ janeti. pañcavidhena māno -- ``lābhimhi  manāpikānaṃ rūpāna''nti mānaṃ janeti, ``lābhimhi manāpikānaṃ  saddānaṃ...pe0... gandhānaṃ... rasānaṃ... phoṭṭhabbāna''nti mānaṃ janeti.  chabbidhena māno -- cakkhusampadāya mānaṃ janeti, sotasampadāya...  ghānasampadāya... jivhāsampadāya... kāyasampadāya... manosampadāya  mānaṃ janeti. sattavidhena māno -- māno, atimāno,  mānātimāno, omāno, adhimāno, asmimāno, micchāmāno.  aṭṭhavidhena māno -- lābhena mānaṃ janeti, alābhena omānaṃ janeti,  yasena mānaṃ janeti, ayasena omānaṃ janeti, pasaṃsāya mānaṃ janeti,  nindāya omānaṃ janeti, sukhena mānaṃ janeti, dukkhena omānaṃ  janeti. navavidhena māno -- seyyassa seyyohamasmīti māno,  seyyassa sadisohamasmīti māno, seyyassa hīnohamasmīti māno  ^a^V0.0057^ea^, sadisassa seyyohamasmīti māno, sadisassa sadisohamasmīti  māno, sadisassa hīnohamasmīti māno, hīnassa seyyohamasmīti  māno, hīnassa sadisohamasmīti māno, hīnassa hīnohamasmīti  māno. dasavidhena māno -- idhekacco mānaṃ janeti jātiyā vā  gottena vā kolaputtiyena vā vaṇṇapokkharatāya vā dhanena vā  ajjhenena vā kammāyatanena vā sippāyatanena vā vijjāṭṭhānena vā  sutena vā paṭibhānena vā aññataraññatarena vā vatthunā. yo ^a^T0.0095^ea^ evarūpo  māno maññanā maññitattaṃ unnati unnāmo {uṇṇamo (syā0 ka0)} dhajo sampaggāho ^a^M0.0062^ea^  ketukamyatā cittassa -- ayaṃ vuccati māno. ^b^māyañca  mānañca pahāya dhono^eb^ti. dhono māyañca mānañca pahāya pajahitvā  vinodetvā byantiṃ karitvā anabhāvaṃ gametvāti -- māyañca mānañca  pahāya dhono.

[03] ^b^sa kena gaccheyya anūpayo so^eb^ti. ^b^upayā^eb^ti dve  upayā -- taṇhūpayo ca diṭṭhūpayo ca...pe0... ayaṃ taṇhūpayo...pe0...  ayaṃ diṭṭhūpayo. tassa taṇhūpayo pahīno ^a^P1.0081^ea^, diṭṭhūpayo  paṭinissaṭṭho. taṇhūpayassa pahīnattā, diṭṭhūpayassa paṭinissaṭṭhattā  anūpayo puggalo kena rāgena gaccheyya, kena dosena gaccheyya, kena  mohena gaccheyya, kena mānena gaccheyya, kāya diṭṭhiyā gaccheyya, kena  uddhaccena gaccheyya, kāya vicikicchāya gaccheyya, kehi anusayehi  gaccheyya -- rattoti vā duṭṭhoti vā mūḷhoti vā vinibaddhoti vā  parāmaṭṭhoti vā vikkhepagatoti vā aniṭṭhaṅgatoti vā thāmagatoti vā.  te abhisaṅkhārā pahīnā. abhisaṅkhārānaṃ pahīnattā gatiyo kena  gaccheyya -- nerayikoti vā tiracchānayonikoti vā  pettivisayikoti vā manussoti vā devoti vā rūpīti vā  arūpīti vā saññīti vā asaññīti vā nevasaññīnāsaññīti vā.  so hetu natthi paccayo natthi kāraṇaṃ natthi, yena gaccheyyāti -- sa  kena gaccheyya anūpayo so.

[03] tenāha bhagavā --

[21] ``dhonassa ^a^T0.0096^ea^ hi natthi kuhiñci loke, pakappitā diṭṭhi  bhavābhavesu.

[22] māyañca mānañca pahāya dhono, sa kena gaccheyya  anūpayo so''ti..

[03] 22^b^.^eb^

[21] ^b^upayo hi dhammesu upeti vādaṃ,^eb^ ^b^anūpayaṃ kena  kathaṃ vadeyya.^eb^

[22] ^b^attā nirattā na hi tassa atthi, adhosi so  diṭṭhimidheva sabbaṃ..^eb^

[03] ^b^upayo^eb^ ^a^V0.0058^ea^ ^b^hi dhammesu upeti vāda^eb^nti. ^b^upayā^eb^ti dve  upayā -- taṇhūpayo ca diṭṭhūpayo ca...pe0... ayaṃ taṇhūpayo...pe0...  ayaṃ diṭṭhūpayo. tassa taṇhūpayo appahīno, diṭṭhūpayo appaṭinissaṭṭho.  taṇhūpayassa appahīnattā ^a^M0.0063^ea^, diṭṭhūpayassa  appaṭinissaṭṭhattā dhammesu vādaṃ upeti -- rattoti vā duṭṭhoti vā  mūḷhoti vā vinibaddhoti vā parāmaṭṭhoti vā vikkhepagatoti vā  aniṭṭhaṅgatoti ^a^P1.0082^ea^ vā thāmagatoti vā. te  abhisaṅkhārā appahīnā. abhisaṅkhārānaṃ appahīnattā gatiyā vādaṃ  upeti. nerayikoti vā tiracchānayonikoti vā pettivisayikoti  vā manussoti vā devoti vā rūpīti vā arūpīti vā saññīti vā  asaññīti vā nevasaññīnāsaññīti vā vādaṃ upeti upagacchati  gaṇhāti parāmasati abhinivisatīti -- upayo hi dhammesu upeti  vādaṃ.

[03] ^b^anūpayaṃ^eb^ ^a^T0.0097^ea^ ^b^kena kathaṃ vadeyyā^eb^ti. ^b^upayā^eb^ti dve upayā  -- taṇhūpayo ca diṭṭhūpayo ca...pe0... ayaṃ taṇhūpayo...pe0... ayaṃ  diṭṭhūpayo. tassa taṇhūpayo pahīno, diṭṭhūpayo paṭinissaṭṭho.  taṇhūpayassa pahīnattā, diṭṭhūpayassa paṭinissaṭṭhattā anūpayaṃ puggalaṃ kena  rāgena vadeyya, kena dosena vadeyya, kena mohena vadeyya, kena mānena  vadeyya, kāya diṭṭhiyā vadeyya, kena uddhaccena vadeyya, kāya  vicikicchāya vadeyya, kehi anusayehi vadeyya -- rattoti vā duṭṭhoti  vā mūḷhoti vā vinibaddhoti vā parāmaṭṭhoti vā vikkhepagatoti vā  aniṭṭhaṅgatoti vā thāmagatoti vā. te abhisaṅkhārā pahīnā.  abhisaṅkhārānaṃ pahīnattā gatiyo kena vadeyya -- nerayikoti  vā...pe0... nevasaññīnāsaññīti vā. so hetu natthi, paccayo  natthi, kāraṇaṃ natthi, yena vadeyya katheyya bhaṇeyya dīpayeyya  vohareyyāti -- anūpayaṃ kena kathaṃ vadeyya.

[03] ^b^attā nirattā na hi tassa atthī^eb^ti. ^b^attā^eb^ti  attānudiṭṭhi natthi. ^b^nirattā^eb^ti ucchedadiṭṭhi natthi.  ^b^attā^eb^ti gahitaṃ natthi. ^b^nirattā^eb^ti muñcitabbaṃ natthi.  yassatthi gahitaṃ, tassatthi muñcitabbaṃ; yassatthi muñcitabbaṃ,  tassatthi gahitaṃ. gahaṇaṃ muñcanā samatikkanto arahā  buddhiparihānivītivatto. so vuṭṭhavāso ciṇṇacaraṇo gataddho  gatadiso jātimaraṇasaṃsāro, natthi tassa punabbhavoti -- attā  nirattā na hi tassa atthi.

[03] ^b^adhosi^eb^ ^a^P1.0083^ea^ ^b^so diṭṭhimidheva  sabba^eb^nti tassa dvāsaṭṭhi diṭṭhigatāni ^a^T0.0098^ea^ pahīnāni samucchinnāni  vūpasantāni paṭipassaddhāni abhabbuppattikāni ñāṇagginā daḍḍhāni.  so sabbadiṭṭhigataṃ idheva adhosi ^a^V0.0059^ea^ dhuni sandhuni niddhuni pajahi  vinodesi byantiṃ ^a^M0.0064^ea^ akāsi anabhāvaṃ gamesīti --  adhosi so diṭṭhimidheva sabbaṃ.

[03] tenāha bhagavā --

[21] ``upayo hi dhammesu upeti vādaṃ, anūpayaṃ kena kathaṃ  vadeyya.

[22] attā nirattā na hi tassa atthi, adhosi so  diṭṭhimidheva sabba''nti..

[06] duṭṭhaṭṭhakasuttaniddeso tatiyo.