[03] 1. sotāvadhāne ^a^T1.0001^ea^ ^a^V0.0001^ea^ ^a^P1.0001^ea^ ^a^M0.0001^ea^ paññā sutamaye ñāṇaṃ.

[03] 2. sutvāna saṃvare paññā sīlamaye ñāṇaṃ.

[03] 3. saṃvaritvā samādahane paññā samādhibhāvanāmaye ñāṇaṃ.

[03] 4. paccayapariggahe paññā dhammaṭṭhitiñāṇaṃ.

[03] 5. atītānāgatapaccuppannānaṃ dhammānaṃ saṅkhipitvā vavatthāne  paññā sammasane ñāṇaṃ.

[03] 6. paccuppannānaṃ dhammānaṃ vipariṇāmānupassane paññā  udayabbayānupassane ñāṇaṃ.

[03] 7. ārammaṇaṃ paṭisaṅkhā bhaṅgānupassane paññā vipassane ñāṇaṃ.

[03] 8. bhayatupaṭṭhāne paññā ādīnave ñāṇaṃ.

[03] 9. muñcitukamyatāpaṭisaṅkhāsantiṭṭhanā ^a^V0.0002^ea^ paññā saṅkhārupekkhāsu  ñāṇaṃ.

[03] 10. bahiddhā vuṭṭhānavivaṭṭane paññā gotrabhuñāṇaṃ.

[03] 11. dubhato vuṭṭhānavivaṭṭane paññā magge ñāṇaṃ.

[03] 12. payogappaṭippassaddhi paññā phale ñāṇaṃ ^a^T1.0002^ea^.

[03] 13. chinnavaṭumānupassane ^a^M0.0002^ea^ {chinnamanupassane (syā0), chinnavaṭṭamanupassane   (sī0 aṭṭha0)} paññā vimuttiñāṇaṃ.

[03] 14. tadā samudāgate {samupāgate (syā0)} dhamme passane paññā paccavekkhaṇe ñāṇaṃ.

[03] 15. ajjhattavavatthāne paññā vatthunānatte ñāṇaṃ.

[03] 16. bahiddhāvavatthāne paññā gocaranānatte ñāṇaṃ.

[03] 17. cariyāvavatthāne paññā cariyānānatte ñāṇaṃ.

[03] 18. catudhammavavatthāne paññā bhūminānatte ñāṇaṃ.

[03] 19. navadhammavavatthāne paññā dhammanānatte ñāṇaṃ.

[03] 20. abhiññāpaññā ñātaṭṭhe ñāṇaṃ.

[03] 21. pariññāpaññā tīraṇaṭṭhe ñāṇaṃ.

[03] 22. pahāne paññā pariccāgaṭṭhe ñāṇaṃ.

[03] 23. bhāvanāpaññā ekarasaṭṭhe ñāṇaṃ.

[03] 24. sacchikiriyāpaññā phassanaṭṭhe {phusanaṭṭhe (ka0)} ñāṇaṃ.

[03] 25. atthanānatte paññā atthapaṭisambhide ^a^P1.0002^ea^ ñāṇaṃ.

[03] 26. dhammanānatte paññā dhammapaṭisambhide ñāṇaṃ.

[03] 27. niruttinānatte paññā niruttipaṭisambhide ñāṇaṃ.

[03] 28. paṭibhānanānatte paññā {paṭibhāṇanānatte (syā0)} paṭibhānapaṭisambhide ñāṇaṃ.

[03] 29. vihāranānatte paññā vihāraṭṭhe ñāṇaṃ.

[03] 30. samāpattinānatte paññā samāpattaṭṭhe ñāṇaṃ.

[03] 31. vihārasamāpattinānatte paññā vihārasamāpattaṭṭhe ñāṇaṃ.

[03] 32. avikkhepaparisuddhattā āsavasamucchede paññā  ānantarikasamādhimhi ñāṇaṃ.

[03] 33. dassanādhipateyyaṃ santo ca vihārādhigamo  paṇītādhimuttatā paññā araṇavihāre ñāṇaṃ.

[03] 34. dvīhi ^a^M0.0003^ea^ balehi samannāgatattā tayo ca  saṅkhārānaṃ paṭippassaddhiyā soḷasahi ñāṇacariyāhi navahi  samādhicariyāhi vasibhāvatā paññā nirodhasamāpattiyā ñāṇaṃ.

[03] 35. sampajānassa pavattapariyādāne ^a^T1.0003^ea^ paññā parinibbāne ñāṇaṃ.

[03] 36. sabbadhammānaṃ sammā samucchede nirodhe ca anupaṭṭhānatā  paññā samasīsaṭṭhe ñāṇaṃ.

[03] 37. puthunānattatejapariyādāne ^a^V0.0003^ea^ paññā sallekhaṭṭhe ñāṇaṃ.

[03] 38. asallīnattapahitattapaggahaṭṭhe paññā vīriyārambhe ñāṇaṃ.

[03] 39. nānādhammappakāsanatā paññā atthasandassane ñāṇaṃ.

[03] 40. sabbadhammānaṃ ekasaṅgahatānānattekattapaṭivedhe paññā  dassanavisuddhiñāṇaṃ.

[03] 41. viditattā paññā khantiñāṇaṃ.

[03] 42. phuṭṭhattā paññā pariyogāhaṇe {pariyogāhane (syā0)} ñāṇaṃ.

[03] 43. samodahane paññā padesavihāre ñāṇaṃ.

[03] 44. adhipatattā paññā saññāvivaṭṭe ñāṇaṃ.

[03] 45. nānatte paññā cetovivaṭṭe ñāṇaṃ.

[03] 46. adhiṭṭhāne paññā cittavivaṭṭe ñāṇaṃ.

[03] 47. suññate paññā ñāṇavivaṭṭe ñāṇaṃ.

[03] 48. vosagge {vossagge (bahūsu)} paññā vimokkhavivaṭṭe ñāṇaṃ.

[03] 49. tathaṭṭhe paññā saccavivaṭṭe ñāṇaṃ.

[03] 50. kāyampi cittampi ekavavatthānatā sukhasaññañca  lahusaññañca adhiṭṭhānavasena ijjhanaṭṭhe paññā iddhividhe ñāṇaṃ.

[03] 51. vitakkavipphāravasena nānattekattasaddanimittānaṃ pariyogāhaṇe  paññā sotadhātuvisuddhiñāṇaṃ.

[03] 52. tiṇṇannaṃ ^a^M0.0004^ea^ cittānaṃ vipphārattā indriyānaṃ  pasādavasena nānattekattaviññāṇacariyā pariyogāhaṇe paññā  cetopariyañāṇaṃ.

[03] 53. paccayappavattānaṃ dhammānaṃ nānattekattakammavipphāravasena  pariyogāhaṇe paññā pubbenivāsānussatiñāṇaṃ.

[03] 54. obhāsavasena nānattekattarūpanimittānaṃ dassanaṭṭhe paññā  dibbacakkhuñāṇaṃ.

[03] 55. catusaṭṭhiyā ākārehi tiṇṇannaṃ indriyānaṃ vasībhāvatā ^a^T1.0004^ea^  paññā āsavānaṃ khaye ñāṇaṃ.

[03] 56. pariññaṭṭhe paññā dukkhe ñāṇaṃ.

[03] 57. pahānaṭṭhe paññā samudaye ^a^P1.0003^ea^ ñāṇaṃ.

[03] 58. sacchikiriyaṭṭhe paññā nirodhe ñāṇaṃ.

[03] 59. bhāvanaṭṭhe paññā magge ñāṇaṃ.

[03] 60. dukkhe ñāṇaṃ.

[03] 61. dukkhasamudaye ñāṇaṃ.

[03] 62. dukkhanirodhe ^a^V0.0004^ea^ ñāṇaṃ.

[03] 63. dukkhanirodhagāminiyā paṭipadāya ñāṇaṃ.

[03] 64. atthapaṭisambhide ñāṇaṃ.

[03] 65. dhammapaṭisambhide ñāṇaṃ.

[03] 66. niruttipaṭisambhide ñāṇaṃ.

[03] 67. paṭibhānapaṭisambhide ñāṇaṃ.

[03] 68. indriyaparopariyatte ñāṇaṃ.

[03] 69. sattānaṃ āsayānusaye ñāṇaṃ.

[03] 70. yamakapāṭihīre ñāṇaṃ.

[03] 71. mahākaruṇāsamāpattiyā ñāṇaṃ.

[03] 72. sabbaññutañāṇaṃ.

[03] 73. anāvaraṇañāṇaṃ ^a^M0.0005^ea^.

[03] imāni tesattati ñāṇāni. imesaṃ tesattatiyā ñāṇānaṃ  sattasaṭṭhi ñāṇāni sāvakasādhāraṇāni; cha ñāṇāni asādhāraṇāni  sāvakehi.

[06] mātikā niṭṭhitā.