[03] 51^b^.^eb^

[21] ``ariṭṭhasavhaye nagare, sivināmāsi khattiyo.

[22] nisajja pāsādavare, evaṃ cintesahaṃ tadā..

[03] 52^b^.^eb^

[21] ```yaṃ kiñci mānusaṃ dānaṃ, adinnaṃ me na vijjati.

[22] yopi yāceyya maṃ cakkhuṃ, dadeyyaṃ avikampito'..

[03] 53^b^.^eb^

[21] ``mama saṅkappamaññāya, sakko devānamissaro.

[22] nisinno devaparisāya, idaṃ vacanamabravi..

[03] 54^b^.^eb^

[21] ```nisajja ^a^T2.0558^ea^ pāsādavare, sivirājā mahiddhiko.

[22] cintento vividhaṃ dānaṃ, adeyyaṃ so na passati..

[03] 55^b^.^eb^

[21] ```tathaṃ ^a^V2.0377^ea^ nu vitathaṃ netaṃ, handa vīmaṃsayāmi taṃ.

[22] muhuttaṃ āgameyyātha, yāva jānāmi taṃ manaṃ'..

[03] 56^b^.^eb^

[21] ``pavedhamāno palitasiro, valigatto {valitagatto (sī0)} jarāturo.

[22] andhavaṇṇova hutvāna, rājānaṃ upasaṅkami..

[03] 57^b^.^eb^

[21] ``so ^a^P0.0078^ea^ tadā paggahetvāna, vāmaṃ  dakkhiṇabāhu ca.

[22] sirasmiṃ añjaliṃ katvā, idaṃ vacanamabravi..

[03] 58^b^.^eb^

[21] ```yācāmi taṃ mahārāja, dhammika raṭṭhavaḍḍhana.

[22] tava dānaratā kitti, uggatā devamānuse..

[03] 59^b^.^eb^

[21] ```ubhopi ^a^M2.0391^ea^ nettā nayanā, andhā upahatā mama.

[22] ekaṃ me nayanaṃ dehi, tvampi ekena yāpaya'..

[03] 60^b^.^eb^

[21] ``tassāhaṃ vacanaṃ sutvā, haṭṭho saṃviggamānaso.

[22] katañjalī vedajāto, idaṃ vacanamabraviṃ..

[03] 61^b^.^eb^

[21] ```idānāhaṃ cintayitvāna, pāsādato idhāgato.

[22] tvaṃ mama cittamaññāya, nettaṃ yācitumāgato..

[03] 62^b^.^eb^

[21] ```aho me mānasaṃ siddhaṃ, saṅkappo paripūrito.

[22] adinnapubbaṃ dānavaraṃ, ajja dassāmi yācake..

[03] 63^b^.^eb^

[21] ```ehi sivaka uṭṭhehi, mā dandhayi mā pavedhayi.

[22] ubhopi nayanaṃ dehi, uppāṭetvā vaṇibbake'..

[03] 64^b^.^eb^

[21] ``tato ^a^T2.0559^ea^ so codito mayhaṃ, sivako vacanaṃ karo.

[22] uddharitvāna pādāsi, tālamiñjaṃva yācake..

[03] 65^b^.^eb^

[21] ``dadamānassa dentassa, dinnadānassa me sato.

[22] cittassa aññathā natthi, bodhiyāyeva kāraṇā..

[03] 66^b^.^eb^

[21] ``na me dessā ubho cakkhū, attā na me na dessiyo.

[22] sabbaññutaṃ piyaṃ mayhaṃ, tasmā cakkhuṃ adāsaha''nti..

[06] sivirājacariyaṃ aṭṭhamaṃ.