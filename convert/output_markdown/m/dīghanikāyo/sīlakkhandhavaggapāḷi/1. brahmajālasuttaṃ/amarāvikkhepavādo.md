[03] 61^b^.^eb^ ``santi, bhikkhave, eke samaṇabrāhmaṇā  amarāvikkhepikā, tattha tattha pañhaṃ puṭṭhā samānā vācāvikkhepaṃ  āpajjanti amarāvikkhepaṃ catūhi vatthūhi. te ca bhonto  samaṇabrāhmaṇā kimāgamma kimārabbha amarāvikkhepikā tattha tattha  pañhaṃ puṭṭhā samānā vācāvikkhepaṃ āpajjanti amarāvikkhepaṃ catūhi  vatthūhi?

[03] 62^b^.^eb^ ``idha, bhikkhave, ekacco samaṇo vā brāhmaṇo  vā `idaṃ kusala'nti yathābhūtaṃ nappajānāti, `idaṃ akusala'nti  yathābhūtaṃ nappajānāti. tassa evaṃ hoti -- `ahaṃ kho ``idaṃ  kusala''nti yathābhūtaṃ nappajānāmi, ``idaṃ akusala''nti ^a^P1.0025^ea^ yathābhūtaṃ  nappajānāmi. ahañce kho pana ``idaṃ ^a^M1.0024^ea^ kusala''nti yathābhūtaṃ  appajānanto, ``idaṃ akusala''nti yathābhūtaṃ appajānanto, `idaṃ  kusala'nti vā byākareyyaṃ, `idaṃ akusala'nti vā byākareyyaṃ, taṃ  mamassa musā. yaṃ mamassa musā ^a^V1.0022^ea^, so mamassa vighāto. yo  mamassa vighāto so mamassa antarāyo'ti. iti so musāvādabhayā  musāvādaparijegucchā nevidaṃ kusalanti byākaroti, na panidaṃ  akusalanti byākaroti, tattha tattha pañhaṃ puṭṭho samāno vācāvikkhepaṃ  āpajjati amarāvikkhepaṃ -- `evantipi me no; tathātipi me no;  aññathātipi me no; notipi me ^a^T1.0034^ea^ no; no notipi me no'ti.  idaṃ, bhikkhave, paṭhamaṃ ṭhānaṃ, yaṃ āgamma yaṃ ārabbha eke samaṇabrāhmaṇā  amarāvikkhepikā tattha tattha pañhaṃ puṭṭhā samānā vācāvikkhepaṃ  āpajjanti amarāvikkhepaṃ.

[03] 63^b^.^eb^ ``dutiye ca bhonto samaṇabrāhmaṇā kimāgamma  kimārabbha amarāvikkhepikā tattha tattha pañhaṃ puṭṭhā samānā  vācāvikkhepaṃ āpajjanti amarāvikkhepaṃ? idha, bhikkhave, ekacco  samaṇo vā brāhmaṇo vā `idaṃ kusala'nti yathābhūtaṃ nappajānāti, `idaṃ  akusala'nti yathābhūtaṃ nappajānāti. tassa evaṃ hoti -- `ahaṃ  kho ``idaṃ kusala''nti yathābhūtaṃ nappajānāmi, ``idaṃ akusala''nti  yathābhūtaṃ nappajānāmi. ahañce kho pana ``idaṃ kusala''nti yathābhūtaṃ  appajānanto, ``idaṃ akusala''nti yathābhūtaṃ appajānanto, ``idaṃ  kusala''nti vā byākareyyaṃ, ``idaṃ akusala'nti vā byākareyyaṃ, tattha  me assa chando vā rāgo vā doso vā paṭigho vā. yattha {yo (?)} me  assa chando vā rāgo vā doso vā paṭigho vā, taṃ mamassa upādānaṃ.  yaṃ mamassa upādānaṃ, so mamassa vighāto. yo mamassa vighāto,  so mamassa antarāyo'ti. iti ^a^P1.0026^ea^ so upādānabhayā  upādānaparijegucchā nevidaṃ kusalanti byākaroti, na panidaṃ  akusalanti byākaroti, tattha tattha pañhaṃ puṭṭho samāno vācāvikkhepaṃ  āpajjati amarāvikkhepaṃ -- `evantipi me no; tathātipi me no;  aññathātipi ^a^T1.0035^ea^ me no; notipi me no; no notipi me no'ti.  idaṃ, bhikkhave, dutiyaṃ ṭhānaṃ, yaṃ āgamma yaṃ ārabbha eke  samaṇabrāhmaṇā amarāvikkhepikā ^a^M1.0025^ea^ tattha tattha pañhaṃ puṭṭhā samānā  vācāvikkhepaṃ āpajjanti amarāvikkhepaṃ.

[03] 64^b^.^eb^ ``tatiye ca bhonto samaṇabrāhmaṇā kimāgamma  kimārabbha amarāvikkhepikā tattha tattha pañhaṃ puṭṭhā samānā  vācāvikkhepaṃ āpajjanti amarāvikkhepaṃ? idha, bhikkhave, ekacco  samaṇo vā brāhmaṇo vā `idaṃ kusala'nti yathābhūtaṃ nappajānāti, `idaṃ  akusala'nti yathābhūtaṃ nappajānāti. tassa evaṃ hoti -- `ahaṃ  kho ``idaṃ kusala''nti yathābhūtaṃ nappajānāmi, ``idaṃ akusala'nti  yathābhūtaṃ nappajānāmi. ahañce kho pana ``idaṃ kusala''nti yathābhūtaṃ  appajānanto ``idaṃ akusala''nti yathābhūtaṃ appajānanto ``idaṃ  kusala''nti vā byākareyyaṃ, ``idaṃ akusala''nti vā byākareyyaṃ.  santi hi kho samaṇabrāhmaṇā paṇḍitā nipuṇā ^a^V1.0023^ea^ kataparappavādā  vālavedhirūpā, te bhindantā {vobhindantā (sī0 pī0)} maññe caranti paññāgatena diṭṭhigatāni, te  maṃ tattha samanuyuñjeyyuṃ samanugāheyyuṃ samanubhāseyyuṃ. ye maṃ tattha  samanuyuñjeyyuṃ samanugāheyyuṃ samanubhāseyyuṃ, tesāhaṃ na sampāyeyyaṃ.  yesāhaṃ na sampāyeyyaṃ, so mamassa vighāto. yo mamassa vighāto,  so mamassa ^a^T1.0036^ea^ antarāyo'ti. iti so anuyogabhayā  anuyogaparijegucchā nevidaṃ kusalanti byākaroti, na panidaṃ  akusalanti byākaroti, tattha tattha pañhaṃ puṭṭho samāno vācāvikkhepaṃ  āpajjati amarāvikkhepaṃ -- `evantipi me no; tathātipi me no;  aññathātipi me no; notipi me no; no notipi me no'ti.  idaṃ, bhikkhave, tatiyaṃ ṭhānaṃ, yaṃ āgamma yaṃ ārabbha ^a^P1.0027^ea^ eke  samaṇabrāhmaṇā amarāvikkhepikā tattha tattha pañhaṃ puṭṭhā samānā  vācāvikkhepaṃ āpajjanti amarāvikkhepaṃ.

[03] 65^b^.^eb^ ``catutthe ca bhonto samaṇabrāhmaṇā kimāgamma  kimārabbha amarāvikkhepikā tattha tattha pañhaṃ puṭṭhā samānā  vācāvikkhepaṃ āpajjanti amarāvikkhepaṃ? idha, bhikkhave, ekacco  samaṇo vā brāhmaṇo vā mando hoti momūho. so mandattā  momūhattā tattha tattha pañhaṃ puṭṭho samāno vācāvikkhepaṃ āpajjati  amarāvikkhepaṃ -- `atthi paro loko'ti iti ce maṃ pucchasi,  `atthi paro loko'ti iti ce me ^a^M1.0026^ea^ assa, `atthi paro  loko'ti iti te naṃ byākareyyaṃ, `evantipi me no, tathātipi me  no, aññathātipi me no, notipi me no, no notipi me no'ti.  `natthi paro loko...pe0... `atthi ca natthi ca paro loko...pe0...  `nevatthi na natthi paro loko...pe0... `atthi sattā  opapātikā ^a^T1.0037^ea^ ...pe0... `natthi sattā opapātikā...pe0... `atthi ca  natthi ca sattā opapātikā...pe0... `nevatthi na natthi sattā  opapātikā...pe0... `atthi sukatadukkaṭānaṃ {sukaṭadukkaṭānaṃ (sī0 syā0 kaṃ0)} kammānaṃ phalaṃ  vipāko...pe0... `natthi sukatadukkaṭānaṃ kammānaṃ phalaṃ  vipāko...pe0... `atthi ca natthi ca sukatadukkaṭānaṃ kammānaṃ phalaṃ  vipāko...pe0... `nevatthi na natthi sukatadukkaṭānaṃ kammānaṃ phalaṃ  vipāko...pe0... `hoti tathāgato paraṃ maraṇā...pe0... `na hoti  tathāgato paraṃ maraṇā...pe0... `hoti ca na ca hoti {na hoti ca (sī0  ka0)} tathāgato paraṃ  maraṇā...pe0... `neva hoti na na hoti tathāgato paraṃ maraṇāti iti  ce maṃ pucchasi, `neva hoti na na hoti tathāgato paraṃ maraṇā'ti  iti ce me assa, `neva hoti na na hoti tathāgato paraṃ  maraṇā'ti iti te naṃ byākareyyaṃ, `evantipi me no, tathātipi me  no, aññathātipi me no, notipi me no, no notipi me no'ti.  idaṃ, bhikkhave, catutthaṃ ṭhānaṃ, yaṃ āgamma yaṃ ārabbha eke  samaṇabrāhmaṇā amarāvikkhepikā tattha tattha pañhaṃ puṭṭhā samānā  vācāvikkhepaṃ āpajjanti amarāvikkhepaṃ.

[03] 66^b^.^eb^ ``imehi ^a^V1.0024^ea^ kho te, bhikkhave, samaṇabrāhmaṇā  amarāvikkhepikā ^a^P1.0028^ea^ tattha tattha pañhaṃ puṭṭhā samānā vācāvikkhepaṃ  āpajjanti amarāvikkhepaṃ catūhi vatthūhi. ye hi keci, bhikkhave,  samaṇā vā brāhmaṇā vā amarāvikkhepikā tattha tattha pañhaṃ puṭṭhā  samānā vācāvikkhepaṃ āpajjanti amarāvikkhepaṃ ^a^T1.0038^ea^, sabbe te imeheva  catūhi vatthūhi, etesaṃ vā aññatarena, natthi ito bahiddhā...pe0...  yehi tathāgatassa yathābhuccaṃ vaṇṇaṃ sammā vadamānā vadeyyuṃ.