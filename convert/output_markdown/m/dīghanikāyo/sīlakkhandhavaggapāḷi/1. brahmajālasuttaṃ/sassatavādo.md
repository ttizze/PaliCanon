[03] 30^b^.^eb^ ``santi, bhikkhave, eke samaṇabrāhmaṇā  sassatavādā, sassataṃ attānañca lokañca paññapenti catūhi vatthūhi.  te ca bhonto samaṇabrāhmaṇā kimāgamma kimārabbha sassatavādā sassataṃ  attānañca lokañca paññapenti catūhi vatthūhi?

[03] 31^b^.^eb^ ``idha, bhikkhave, ekacco samaṇo vā brāhmaṇo  vā ātappamanvāya padhānamanvāya anuyogamanvāya appamādamanvāya  sammāmanasikāramanvāya tathārūpaṃ cetosamādhiṃ phusati, yathāsamāhite  citte ( ) {(parisuddhe pariyodāte anaṅgaṇe vigatūpattilese) (syā0 ka0)} anekavihitaṃ   ^a^T1.0017^ea^ pubbenivāsaṃ anussarati. seyyathidaṃ -- ekampi  jātiṃ dvepi jātiyo tissopi jātiyo catassopi jātiyo pañcapi  jātiyo dasapi jātiyo vīsampi jātiyo tiṃsampi jātiyo  cattālīsampi jātiyo paññāsampi jātiyo jātisatampi  jātisahassampi jātisatasahassampi anekānipi jātisatāni  anekānipi jātisahassāni anekānipi jātisatasahassāni --  `amutrāsiṃ evaṃnāmo evaṃgotto evaṃvaṇṇo evamāhāro  evaṃsukhadukkhappaṭisaṃvedī evamāyupariyanto, so tato cuto amutra  udapādiṃ; tatrāpāsiṃ evaṃnāmo evaṃgotto evaṃvaṇṇo evamāhāro  evaṃsukhadukkhappaṭisaṃvedī evamāyupariyanto, so tato cuto  idhūpapanno'ti. iti sākāraṃ sauddesaṃ anekavihitaṃ pubbenivāsaṃ ^a^P1.0014^ea^   anussarati.

[03] ``so ^a^V1.0012^ea^ evamāha -- `sassato attā ca loko ca vañjho  kūṭaṭṭho esikaṭṭhāyiṭṭhito; te ca sattā sandhāvanti saṃsaranti cavanti  upapajjanti, atthitveva sassatisamaṃ. taṃ kissa hetu? ahañhi  ātappamanvāya padhānamanvāya ^a^M1.0013^ea^ anuyogamanvāya appamādamanvāya  sammāmanasikāramanvāya tathārūpaṃ cetosamādhiṃ phusāmi, yathāsamāhite  citte anekavihitaṃ pubbenivāsaṃ anussarāmi seyyathidaṃ -- ekampi  jātiṃ dvepi jātiyo tissopi jātiyo catassopi jātiyo pañcapi  jātiyo dasapi jātiyo vīsampi ^a^T1.0018^ea^ jātiyo tiṃsampi jātiyo  cattālīsampi jātiyo paññāsampi jātiyo jātisatampi  jātisahassampi jātisatasahassampi anekānipi jātisatāni  anekānipi jātisahassāni anekānipi jātisatasahassāni --  amutrāsiṃ evaṃnāmo evaṃgotto evaṃvaṇṇo evamāhāro  evaṃsukhadukkhappaṭisaṃvedī evamāyupariyanto, so tato cuto amutra  udapādiṃ; tatrāpāsiṃ evaṃnāmo evaṃgotto evaṃvaṇṇo evamāhāro  evaṃsukhadukkhappaṭisaṃvedī evamāyupariyanto, so tato cuto  idhūpapannoti. iti sākāraṃ sauddesaṃ anekavihitaṃ pubbenivāsaṃ  anussarāmi. imināmahaṃ etaṃ jānāmi ``yathā sassato attā ca loko ca  vañjho kūṭaṭṭho esikaṭṭhāyiṭṭhito; te ca sattā sandhāvanti saṃsaranti  cavanti upapajjanti, atthitveva sassatisama''nti. idaṃ, bhikkhave,  paṭhamaṃ ṭhānaṃ, yaṃ āgamma yaṃ ārabbha eke samaṇabrāhmaṇā sassatavādā  sassataṃ attānañca lokañca paññapenti.

[03] 32^b^.^eb^ ``dutiye ca bhonto samaṇabrāhmaṇā kimāgamma  kimārabbha sassatavādā sassataṃ attānañca lokañca paññapenti? idha,  bhikkhave, ekacco samaṇo vā brāhmaṇo vā ātappamanvāya  padhānamanvāya anuyogamanvāya appamādamanvāya sammāmanasikāramanvāya  tathārūpaṃ cetosamādhiṃ phusati, yathāsamāhite citte anekavihitaṃ  pubbenivāsaṃ anussarati. seyyathidaṃ -- ekampi saṃvaṭṭavivaṭṭaṃ dvepi  saṃvaṭṭavivaṭṭāni tīṇipi saṃvaṭṭavivaṭṭāni cattāripi saṃvaṭṭavivaṭṭāni  pañcapi ^a^T1.0019^ea^ saṃvaṭṭavivaṭṭāni dasapi saṃvaṭṭavivaṭṭāni -- `amutrāsiṃ evaṃnāmo  evaṃgotto evaṃvaṇṇo evamāhāro evaṃsukhadukkhappaṭisaṃvedī  evamāyupariyanto, so tato cuto amutra udapādiṃ; tatrāpāsiṃ evaṃnāmo  evaṃgotto evaṃvaṇṇo evamāhāro evaṃsukhadukkhappaṭisaṃvedī ^a^P1.0015^ea^  evamāyupariyanto, so tato cuto idhūpapanno'ti. iti sākāraṃ  sauddesaṃ anekavihitaṃ pubbenivāsaṃ anussarati.

[03] ``so ^a^M1.0014^ea^ evamāha -- `sassato attā ca loko ca vañjho  kūṭaṭṭho esikaṭṭhāyiṭṭhito; te ca ^a^V1.0013^ea^ sattā sandhāvanti saṃsaranti cavanti  upapajjanti, atthitveva sassatisamaṃ. taṃ kissa hetu? ahañhi  ātappamanvāya padhānamanvāya anuyogamanvāya appamādamanvāya  sammāmanasikāramanvāya tathārūpaṃ cetosamādhiṃ phusāmi yathāsamāhite  citte anekavihitaṃ pubbenivāsaṃ anussarāmi. seyyathidaṃ -- ekampi  saṃvaṭṭavivaṭṭaṃ dvepi saṃvaṭṭavivaṭṭāni tīṇipi saṃvaṭṭavivaṭṭāni cattāripi  saṃvaṭṭavivaṭṭāni pañcapi saṃvaṭṭavivaṭṭāni dasapi saṃvaṭṭavivaṭṭāni.  amutrāsiṃ evaṃnāmo evaṃgotto evaṃvaṇṇo evamāhāro  evaṃsukhadukkhappaṭisaṃvedī evamāyupariyanto, so tato cuto amutra  udapādiṃ; tatrāpāsiṃ evaṃnāmo evaṃgotto evaṃvaṇṇo evamāhāro  evaṃsukhadukkhappaṭisaṃvedī evamāyupariyanto, so tato cuto  idhūpapannoti. iti sākāraṃ sauddesaṃ anekavihitaṃ pubbenivāsaṃ  anussarāmi. imināmahaṃ etaṃ jānāmi ``yathā sassato attā ca loko ca  vañjho kūṭaṭṭho esikaṭṭhāyiṭṭhito, te ca ^a^T1.0020^ea^ sattā sandhāvanti saṃsaranti  cavanti upapajjanti, atthitveva sassatisama''nti. idaṃ, bhikkhave,  dutiyaṃ ṭhānaṃ, yaṃ āgamma yaṃ ārabbha eke samaṇabrāhmaṇā sassatavādā  sassataṃ attānañca lokañca paññapenti.

[03] 33^b^.^eb^ ``tatiye ca bhonto samaṇabrāhmaṇā kimāgamma  kimārabbha sassatavādā sassataṃ attānañca lokañca paññapenti? idha,  bhikkhave, ekacco samaṇo vā brāhmaṇo vā ātappamanvāya  padhānamanvāya anuyogamanvāya appamādamanvāya sammāmanasikāramanvāya  ^a^T1.0021^ea^ tathārūpaṃ cetosamādhiṃ phusati, yathāsamāhite citte anekavihitaṃ  pubbenivāsaṃ anussarati. seyyathidaṃ -- dasapi saṃvaṭṭavivaṭṭāni  vīsampi saṃvaṭṭavivaṭṭāni tiṃsampi saṃvaṭṭavivaṭṭāni cattālīsampi  saṃvaṭṭavivaṭṭāni -- `amutrāsiṃ evaṃnāmo evaṃgotto evaṃvaṇṇo  evamāhāro evaṃsukhadukkhappaṭisaṃvedī evamāyupariyanto, so tato cuto  amutra udapādiṃ; tatrāpāsiṃ evaṃnāmo evaṃgotto evaṃvaṇṇo evamāhāro  evaṃsukhadukkhappaṭisaṃvedī evamāyupariyanto, so tato cuto  idhūpapanno'ti. iti sākāraṃ sauddesaṃ anekavihitaṃ pubbenivāsaṃ  anussarati.

[03] ``so ^a^M1.0015^ea^ evamāha -- `sassato attā ca loko ^a^P1.0016^ea^ ca vañjho  kūṭaṭṭho esikaṭṭhāyiṭṭhito; te ca sattā sandhāvanti saṃsaranti cavanti  upapajjanti, atthitveva sassatisamaṃ. taṃ kissa hetu? ahañhi  ātappamanvāya padhānamanvāya anuyogamanvāya appamādamanvāya  sammāmanasikāramanvāya tathārūpaṃ cetosamādhiṃ phusāmi, yathāsamāhite  citte anekavihitaṃ pubbenivāsaṃ anussarāmi. seyyathidaṃ -- dasapi  saṃvaṭṭavivaṭṭāni vīsampi saṃvaṭṭavivaṭṭāni tiṃsampi ^a^V1.0014^ea^ saṃvaṭṭavivaṭṭāni  cattālīsampi saṃvaṭṭavivaṭṭāni -- `amutrāsiṃ evaṃnāmo evaṃgotto  evaṃvaṇṇo evamāhāro evaṃsukhadukkhappaṭisaṃvedī evamāyupariyanto, so  tato cuto amutra udapādiṃ; tatrāpāsiṃ evaṃnāmo evaṃgotto evaṃvaṇṇo  evamāhāro evaṃsukhadukkhappaṭisaṃvedī evamāyupariyanto, so tato cuto  idhūpapannoti. iti sākāraṃ sauddesaṃ anekavihitaṃ pubbenivāsaṃ  anussarāmi. imināmahaṃ etaṃ jānāmi ``yathā sassato attā ca loko ca  vañjho kūṭaṭṭho esikaṭṭhāyiṭṭhito, te ca sattā sandhāvanti saṃsaranti  cavanti upapajjanti, atthitveva sassatisama''nti. idaṃ, bhikkhave,  tatiyaṃ ṭhānaṃ, yaṃ āgamma yaṃ ārabbha eke samaṇabrāhmaṇā sassatavādā  sassataṃ attānañca lokañca paññapenti.

[03] 34^b^.^eb^ ``catutthe ca bhonto samaṇabrāhmaṇā kimāgamma  kimārabbha sassatavādā sassataṃ attānañca lokañca paññapenti? idha,  bhikkhave, ekacco samaṇo vā brāhmaṇo vā takkī hoti vīmaṃsī, so  takkapariyāhataṃ vīmaṃsānucaritaṃ sayaṃ paṭibhānaṃ evamāha -- `sassato  attā ca loko ca vañjho kūṭaṭṭho esikaṭṭhāyiṭṭhito; te ca sattā  sandhāvanti saṃsaranti cavanti upapajjanti, atthitveva sassatisama'nti   ^a^T1.0022^ea^. idaṃ, bhikkhave, catutthaṃ ṭhānaṃ, yaṃ āgamma yaṃ ārabbha eke  samaṇabrāhmaṇā sassatavādā sassataṃ attānañca lokañca paññapenti.

[03] 35^b^.^eb^ ``imehi kho te, bhikkhave, samaṇabrāhmaṇā  sassatavādā sassataṃ attānañca lokañca paññapenti catūhi vatthūhi.  ye hi keci, bhikkhave, samaṇā vā brāhmaṇā vā sassatavādā sassataṃ  attānañca lokañca paññapenti, sabbe te imeheva catūhi vatthūhi, etesaṃ  vā aññatarena; natthi ito bahiddhā.

[03] 36^b^.^eb^ ``tayidaṃ ^a^M1.0016^ea^, bhikkhave, tathāgato pajānāti --  `ime diṭṭhiṭṭhānā evaṃgahitā evaṃparāmaṭṭhā evaṃgatikā bhavanti  evaṃabhisamparāyā'ti, tañca tathāgato pajānāti, tato ca uttaritaraṃ  pajānāti; tañca pajānanaṃ {pajānaṃ (?) dī0 ni0 3.36 pāḷiaṭṭhakathā  passitabbaṃ} na ^a^P1.0017^ea^ parāmasati, aparāmasato cassa  paccattaññeva nibbuti viditā. vedanānaṃ samudayañca atthaṅgamañca  assādañca ādīnavañca nissaraṇañca yathābhūtaṃ viditvā  anupādāvimutto, bhikkhave, tathāgato.

[03] 37^b^.^eb^ ``ime kho te, bhikkhave, dhammā gambhīrā  duddasā duranubodhā santā paṇītā atakkāvacarā ^a^V1.0015^ea^ nipuṇā  paṇḍitavedanīyā, ye tathāgato sayaṃ abhiññā sacchikatvā pavedeti,  yehi tathāgatassa yathābhuccaṃ vaṇṇaṃ sammā vadamānā vadeyyuṃ.

[06] paṭhamabhāṇavāro.