[03] 28^b^.^eb^ ``atthi ^a^V1.0011^ea^ ^a^T1.0016^ea^, bhikkhave, aññeva dhammā gambhīrā  duddasā duranubodhā santā paṇītā atakkāvacarā nipuṇā  paṇḍitavedanīyā, ye tathāgato sayaṃ abhiññā sacchikatvā pavedeti,  yehi tathāgatassa yathābhuccaṃ vaṇṇaṃ sammā vadamānā vadeyyuṃ. katame ca  te, bhikkhave, dhammā gambhīrā duddasā duranubodhā santā paṇītā  atakkāvacarā nipuṇā paṇḍitavedanīyā, ye tathāgato sayaṃ abhiññā  sacchikatvā pavedeti, yehi tathāgatassa yathābhuccaṃ vaṇṇaṃ sammā  vadamānā vadeyyuṃ?

[03] 29^b^.^eb^ ``santi ^a^M1.0012^ea^, bhikkhave, eke samaṇabrāhmaṇā  pubbantakappikā pubbantānudiṭṭhino, pubbantaṃ ārabbha anekavihitāni  adhimuttipadāni {adhivuttipadāni (sī0 pī0)} abhivadanti aṭṭhārasahi vatthūhi. te ca bhonto  samaṇabrāhmaṇā kimāgamma kimārabbha pubbantakappikā pubbantānudiṭṭhino  pubbantaṃ ārabbha anekavihitāni ^a^P1.0013^ea^ adhimuttipadāni abhivadanti  aṭṭhārasahi vatthūhi?