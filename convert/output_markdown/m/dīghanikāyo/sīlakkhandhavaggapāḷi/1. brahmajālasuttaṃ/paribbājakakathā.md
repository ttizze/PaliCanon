[03] 1^b^.^eb^ evaṃ ^a^M1.0001^ea^ ^a^V1.0001^ea^ ^a^P1.0001^ea^ ^a^T1.0001^ea^ me sutaṃ -- ekaṃ  samayaṃ bhagavā antarā ca  rājagahaṃ antarā ca nāḷandaṃ addhānamaggappaṭipanno hoti mahatā  bhikkhusaṅghena saddhiṃ pañcamattehi bhikkhusatehi. suppiyopi kho  paribbājako antarā ca rājagahaṃ antarā ca nāḷandaṃ  addhānamaggappaṭipanno hoti saddhiṃ antevāsinā brahmadattena māṇavena.  tatra sudaṃ suppiyo paribbājako anekapariyāyena buddhassa avaṇṇaṃ  bhāsati, dhammassa avaṇṇaṃ bhāsati, saṅghassa avaṇṇaṃ bhāsati;  suppiyassa pana paribbājakassa antevāsī brahmadatto māṇavo  anekapariyāyena buddhassa vaṇṇaṃ bhāsati, dhammassa ^a^V1.0002^ea^ vaṇṇaṃ bhāsati,  saṅghassa vaṇṇaṃ bhāsati. itiha te ubho ācariyantevāsī  aññamaññassa ujuvipaccanīkavādā bhagavantaṃ piṭṭhito piṭṭhito anubandhā {anubaddhā  (ka0 sī0 pī0)}  honti bhikkhusaṅghañca.

[03] 2^b^.^eb^ atha kho bhagavā ambalaṭṭhikāyaṃ rājāgārake  ekarattivāsaṃ upagacchi {upagañchi (sī0 syā0 kaṃ0 pī0)} saddhiṃ ^a^T1.0002^ea^ bhikkhusaṅghena. suppiyopi kho  paribbājako ambalaṭṭhikāyaṃ rājāgārake ekarattivāsaṃ upagacchi {upagañchi   (sī0 syā0 kaṃ0 pī0)}  antevāsinā brahmadattena māṇavena. tatrapi sudaṃ suppiyo paribbājako  anekapariyāyena buddhassa ^a^M1.0002^ea^ avaṇṇaṃ bhāsati, dhammassa avaṇṇaṃ bhāsati,  saṅghassa avaṇṇaṃ bhāsati; suppiyassa pana ^a^P1.0002^ea^ paribbājakassa antevāsī  brahmadatto māṇavo anekapariyāyena buddhassa vaṇṇaṃ bhāsati, dhammassa  vaṇṇaṃ bhāsati, saṅghassa vaṇṇaṃ bhāsati. itiha te ubho  ācariyantevāsī aññamaññassa ujuvipaccanīkavādā viharanti.

[03] 3^b^.^eb^ atha kho sambahulānaṃ bhikkhūnaṃ rattiyā  paccūsasamayaṃ paccuṭṭhitānaṃ maṇḍalamāḷe sannisinnānaṃ sannipatitānaṃ ayaṃ  saṅkhiyadhammo udapādi -- ``acchariyaṃ, āvuso, abbhutaṃ, āvuso,  yāvañcidaṃ tena bhagavatā jānatā passatā arahatā sammāsambuddhena  sattānaṃ nānādhimuttikatā suppaṭividitā. ayañhi suppiyo  paribbājako anekapariyāyena buddhassa avaṇṇaṃ bhāsati, dhammassa  avaṇṇaṃ bhāsati, saṅghassa avaṇṇaṃ bhāsati; suppiyassa pana  paribbājakassa antevāsī brahmadatto māṇavo anekapariyāyena buddhassa  vaṇṇaṃ bhāsati, dhammassa vaṇṇaṃ bhāsati, saṅghassa vaṇṇaṃ bhāsati.  itihame ubho ācariyantevāsī aññamaññassa ujuvipaccanīkavādā  bhagavantaṃ piṭṭhito piṭṭhito anubandhā ^a^T1.0003^ea^ honti bhikkhusaṅghañcā''ti.

[03] 4^b^.^eb^ atha kho bhagavā tesaṃ bhikkhūnaṃ imaṃ  saṅkhiyadhammaṃ viditvā yena maṇḍalamāḷo tenupasaṅkami; upasaṅkamitvā  paññatte āsane nisīdi. nisajja kho bhagavā bhikkhū āmantesi --  ``kāyanuttha, bhikkhave, etarahi kathāya sannisinnā sannipatitā, kā  ca pana vo antarākathā vippakatā''ti? evaṃ vutte te bhikkhū  bhagavantaṃ etadavocuṃ -- ``idha, bhante, amhākaṃ rattiyā paccūsasamayaṃ  paccuṭṭhitānaṃ maṇḍalamāḷe sannisinnānaṃ sannipatitānaṃ ayaṃ  saṅkhiyadhammo udapādi -- `acchariyaṃ, āvuso, abbhutaṃ, āvuso,  yāvañcidaṃ tena bhagavatā jānatā passatā arahatā sammāsambuddhena  sattānaṃ nānādhimuttikatā suppaṭividitā. ayañhi suppiyo  paribbājako anekapariyāyena buddhassa avaṇṇaṃ bhāsati, dhammassa  avaṇṇaṃ bhāsati, saṅghassa ^a^V1.0003^ea^ avaṇṇaṃ bhāsati; suppiyassa pana  paribbājakassa antevāsī brahmadatto māṇavo anekapariyāyena buddhassa  vaṇṇaṃ bhāsati, dhammassa vaṇṇaṃ bhāsati, saṅghassa vaṇṇaṃ bhāsati.  itihame ubho ācariyantevāsī aññamaññassa ujuvipaccanīkavādā  bhagavantaṃ piṭṭhito piṭṭhito ^a^M1.0003^ea^ anubandhā honti bhikkhusaṅghañcā'ti.  ayaṃ kho no, bhante, antarākathā vippakatā, atha bhagavā  anuppatto''ti.

[03] 5^b^.^eb^ ``mamaṃ vā, bhikkhave, pare avaṇṇaṃ bhāseyyuṃ,  dhammassa vā avaṇṇaṃ bhāseyyuṃ, saṅghassa vā avaṇṇaṃ ^a^P1.0003^ea^ bhāseyyuṃ, tatra  tumhehi na āghāto na appaccayo na cetaso anabhiraddhi karaṇīyā.  mamaṃ vā, bhikkhave ^a^T1.0004^ea^, pare avaṇṇaṃ bhāseyyuṃ, dhammassa vā avaṇṇaṃ  bhāseyyuṃ, saṅghassa vā avaṇṇaṃ bhāseyyuṃ, tatra ce tumhe assatha kupitā  vā anattamanā vā, tumhaṃ yevassa tena antarāyo. mamaṃ vā,  bhikkhave, pare avaṇṇaṃ bhāseyyuṃ, dhammassa vā avaṇṇaṃ bhāseyyuṃ,  saṅghassa vā avaṇṇaṃ bhāseyyuṃ, tatra ce tumhe assatha kupitā vā  anattamanā vā, api nu tumhe paresaṃ subhāsitaṃ dubbhāsitaṃ  ājāneyyāthā''ti? ``no hetaṃ, bhante''. ``mamaṃ vā, bhikkhave, pare  avaṇṇaṃ bhāseyyuṃ, dhammassa vā avaṇṇaṃ bhāseyyuṃ, saṅghassa vā avaṇṇaṃ  bhāseyyuṃ, tatra tumhehi abhūtaṃ abhūtato nibbeṭhetabbaṃ -- `itipetaṃ  abhūtaṃ, itipetaṃ atacchaṃ, natthi cetaṃ amhesu, na ca panetaṃ amhesu  saṃvijjatī'ti.

[03] 6^b^.^eb^ ``mamaṃ vā, bhikkhave, pare vaṇṇaṃ bhāseyyuṃ,  dhammassa vā vaṇṇaṃ bhāseyyuṃ, saṅghassa vā vaṇṇaṃ bhāseyyuṃ, tatra tumhehi  na ānando na somanassaṃ na cetaso uppilāvitattaṃ karaṇīyaṃ. mamaṃ  vā, bhikkhave, pare vaṇṇaṃ bhāseyyuṃ, dhammassa vā vaṇṇaṃ bhāseyyuṃ,  saṅghassa vā vaṇṇaṃ bhāseyyuṃ, tatra ce tumhe assatha ānandino sumanā  uppilāvitā tumhaṃ yevassa tena antarāyo. mamaṃ vā, bhikkhave, pare  vaṇṇaṃ bhāseyyuṃ, dhammassa vā vaṇṇaṃ bhāseyyuṃ, saṅghassa vā vaṇṇaṃ  bhāseyyuṃ, tatra tumhehi bhūtaṃ bhūtato paṭijānitabbaṃ -- `itipetaṃ bhūtaṃ,  itipetaṃ tacchaṃ, atthi cetaṃ amhesu, saṃvijjati ca panetaṃ amhesū'ti.