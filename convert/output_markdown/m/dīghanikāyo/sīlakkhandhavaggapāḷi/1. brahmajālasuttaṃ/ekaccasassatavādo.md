[03] 38^b^.^eb^ ``santi, bhikkhave, eke samaṇabrāhmaṇā  ekaccasassatikā ekaccāsassatikā ekaccaṃ sassataṃ ekaccaṃ asassataṃ  attānañca lokañca ^a^T1.0023^ea^ paññapenti catūhi vatthūhi. te ca bhonto  samaṇabrāhmaṇā kimāgamma kimārabbha ekaccasassatikā  ekaccāsassatikā ekaccaṃ sassataṃ ekaccaṃ asassataṃ attānañca  lokañca paññapenti catūhi vatthūhi?

[03] 39^b^.^eb^ ``hoti kho so, bhikkhave, samayo, yaṃ  kadāci karahaci dīghassa addhuno accayena ayaṃ loko saṃvaṭṭati.  saṃvaṭṭamāne loke yebhuyyena sattā ābhassarasaṃvattanikā honti. te  tattha honti manomayā pītibhakkhā sayaṃpabhā antalikkhacarā  subhaṭṭhāyino, ciraṃ dīghamaddhānaṃ tiṭṭhanti.

[03] 40^b^.^eb^ ``hoti kho so, bhikkhave, samayo, yaṃ  kadāci karahaci dīghassa addhuno accayena ayaṃ loko vivaṭṭati.  vivaṭṭamāne loke suññaṃ brahmavimānaṃ pātubhavati. atha kho aññataro  satto āyukkhayā ^a^P1.0018^ea^ vā puññakkhayā vā ābhassarakāyā cavitvā suññaṃ  brahmavimānaṃ upapajjati. so ^a^M1.0017^ea^ tattha hoti manomayo pītibhakkho  sayaṃpabho antalikkhacaro subhaṭṭhāyī, ciraṃ dīghamaddhānaṃ tiṭṭhati.

[03] 41^b^.^eb^ ``tassa tattha ekakassa dīgharattaṃ nivusitattā  anabhirati paritassanā upapajjati -- `aho vata aññepi sattā  itthattaṃ āgaccheyyu'nti. atha aññepi sattā āyukkhayā vā  puññakkhayā vā ābhassarakāyā cavitvā brahmavimānaṃ upapajjanti tassa  sattassa sahabyataṃ. tepi tattha honti manomayā pītibhakkhā sayaṃpabhā  antalikkhacarā subhaṭṭhāyino, ciraṃ dīghamaddhānaṃ tiṭṭhanti.

[03] 42^b^.^eb^ ``tatra ^a^V1.0016^ea^, bhikkhave, yo so satto paṭhamaṃ  upapanno tassa evaṃ hoti -- `ahamasmi brahmā mahābrahmā ^a^T1.0024^ea^ abhibhū  anabhibhūto aññadatthudaso vasavattī issaro kattā nimmātā seṭṭho  sajitā {sajjitā (syā0 kaṃ0)} vasī pitā bhūtabhabyānaṃ. mayā ime sattā nimmitā. taṃ  kissa hetu? mamañhi pubbe etadahosi -- ``aho vata aññepi sattā  itthattaṃ āgaccheyyu''nti. iti mama ca manopaṇidhi, ime ca sattā  itthattaṃ āgatā'ti.

[03] ``yepi te sattā pacchā upapannā, tesampi evaṃ hoti -- `ayaṃ  kho bhavaṃ brahmā mahābrahmā abhibhū anabhibhūto aññadatthudaso vasavattī  issaro kattā nimmātā seṭṭho sajitā vasī pitā bhūtabhabyānaṃ.  iminā mayaṃ bhotā brahmunā nimmitā. taṃ kissa hetu? imañhi  mayaṃ addasāma idha paṭhamaṃ upapannaṃ, mayaṃ panamha pacchā upapannā'ti.

[03] 43^b^.^eb^ ``tatra, bhikkhave, yo so satto paṭhamaṃ  upapanno, so dīghāyukataro ca hoti vaṇṇavantataro ca mahesakkhataro  ca. ye pana te sattā pacchā upapannā, te appāyukatarā ca honti  dubbaṇṇatarā ca appesakkhatarā ca.

[03] 44^b^.^eb^ ``ṭhānaṃ kho panetaṃ, bhikkhave, vijjati, yaṃ  aññataro satto tamhā kāyā cavitvā itthattaṃ āgacchati. itthattaṃ  āgato samāno agārasmā anagāriyaṃ pabbajati. agārasmā  anagāriyaṃ pabbajito samāno ^a^M1.0018^ea^ ātappamanvāya padhānamanvāya  anuyogamanvāya appamādamanvāya sammāmanasikāramanvāya tathārūpaṃ  cetosamādhiṃ phusati, yathāsamāhite citte taṃ pubbenivāsaṃ anussarati ^a^T1.0025^ea^,  tato paraṃ nānussarati.

[03] ``so evamāha -- `yo kho so bhavaṃ brahmā mahābrahmā abhibhū  anabhibhūto aññadatthudaso vasavattī issaro kattā nimmātā seṭṭho  sajitā vasī pitā bhūtabhabyānaṃ, yena mayaṃ bhotā brahmunā nimmitā,  so nicco dhuvo sassato avipariṇāmadhammo sassatisamaṃ tatheva  ṭhassati. ye pana mayaṃ ahumhā tena bhotā brahmunā ^a^P1.0019^ea^ nimmitā, te mayaṃ  aniccā addhuvā appāyukā cavanadhammā itthattaṃ āgatā'ti. idaṃ kho,  bhikkhave, paṭhamaṃ ṭhānaṃ, yaṃ āgamma yaṃ ārabbha eke samaṇabrāhmaṇā  ekaccasassatikā ekaccāsassatikā ekaccaṃ sassataṃ ekaccaṃ asassataṃ  attānañca lokañca paññapenti.

[03] 45^b^.^eb^ ``dutiye ca bhonto samaṇabrāhmaṇā kimāgamma  kimārabbha ekaccasassatikā ekaccāsassatikā ^a^V1.0017^ea^ ekaccaṃ sassataṃ ekaccaṃ  asassataṃ attānañca lokañca paññapenti? santi, bhikkhave,  khiḍḍāpadosikā nāma devā, te ativelaṃ hassakhiḍḍāratidhammasamāpannā  {hasakhiḍḍāratidhammasamāpannā (ka0)}  viharanti. tesaṃ ativelaṃ hassakhiḍḍāratidhammasamāpannānaṃ viharataṃ  sati sammussati {pamussati (sī0 syā0)}. satiyā sammosā te devā tamhā kāyā cavanti.

[03] 46^b^.^eb^ ``ṭhānaṃ kho panetaṃ, bhikkhave, vijjati yaṃ  aññataro satto tamhā kāyā cavitvā itthattaṃ āgacchati. itthattaṃ  āgato samāno agārasmā anagāriyaṃ pabbajati. agārasmā  anagāriyaṃ pabbajito samāno ātappamanvāya padhānamanvāya ^a^T1.0026^ea^  anuyogamanvāya appamādamanvāya sammāmanasikāramanvāya tathārūpaṃ  cetosamādhiṃ phusati, yathāsamāhite citte taṃ pubbenivāsaṃ anussarati,  tato paraṃ nānussarati.

[03] ``so evamāha -- `ye kho te bhonto devā na  khiḍḍāpadosikā, te na ativelaṃ hassakhiḍḍāratidhammasamāpannā  viharanti. tesaṃ na ativelaṃ hassakhiḍḍāratidhammasamāpannānaṃ viharataṃ  sati na sammussati. satiyā ^a^M1.0019^ea^ asammosā te devā tamhā kāyā na  cavanti; niccā dhuvā sassatā avipariṇāmadhammā sassatisamaṃ tatheva  ṭhassanti ^a^P1.0020^ea^. ye pana mayaṃ ahumhā khiḍḍāpadosikā, te mayaṃ ativelaṃ  hassakhiḍḍāratidhammasamāpannā viharimhā. tesaṃ no ativelaṃ  hassakhiḍḍāratidhammasamāpannānaṃ viharataṃ sati sammussati. satiyā  sammosā evaṃ mayaṃ tamhā kāyā cutā aniccā addhuvā appāyukā  cavanadhammā itthattaṃ āgatā'ti. idaṃ, bhikkhave, dutiyaṃ ṭhānaṃ, yaṃ  āgamma yaṃ ārabbha eke samaṇabrāhmaṇā ekaccasassatikā  ekaccāsassatikā ekaccaṃ sassataṃ ekaccaṃ asassataṃ attānañca  lokañca paññapenti.

[03] 47^b^.^eb^ ``tatiye ca bhonto samaṇabrāhmaṇā kimāgamma  kimārabbha ekaccasassatikā ekaccāsassatikā ekaccaṃ sassataṃ ekaccaṃ  asassataṃ attānañca lokañca paññapenti? santi, bhikkhave,  manopadosikā nāma ^a^T1.0027^ea^ devā, te ativelaṃ aññamaññaṃ upanijjhāyanti.  te ativelaṃ aññamaññaṃ upanijjhāyantā aññamaññamhi cittāni  padūsenti. te aññamaññaṃ paduṭṭhacittā kilantakāyā kilantacittā ^a^T1.0028^ea^.  te devā tamhā kāyā cavanti.

[03] 48^b^.^eb^ ``ṭhānaṃ kho panetaṃ, bhikkhave, vijjati yaṃ  aññataro satto tamhā kāyā cavitvā itthattaṃ āgacchati. itthattaṃ  āgato samāno agārasmā anagāriyaṃ pabbajati. agārasmā  anagāriyaṃ pabbajito samāno ātappamanvāya padhānamanvāya  anuyogamanvāya appamādamanvāya ^a^V1.0018^ea^ sammāmanasikāramanvāya tathārūpaṃ  cetosamādhiṃ phusati, yathāsamāhite citte taṃ pubbenivāsaṃ anussarati,  tato paraṃ nānussarati.

[03] ``so evamāha -- `ye kho te bhonto devā na  manopadosikā, te nātivelaṃ aññamaññaṃ upanijjhāyanti. te  nātivelaṃ aññamaññaṃ upanijjhāyantā aññamaññamhi cittāni  nappadūsenti. te aññamaññaṃ appaduṭṭhacittā akilantakāyā  akilantacittā. te devā tamhā kāyā na cavanti, niccā dhuvā  sassatā avipariṇāmadhammā sassatisamaṃ tatheva ^a^P1.0021^ea^ ṭhassanti. ye pana  mayaṃ ahumhā manopadosikā, te mayaṃ ativelaṃ aññamaññaṃ  upanijjhāyimhā. te mayaṃ ativelaṃ aññamaññaṃ upanijjhāyantā  aññamaññamhi cittāni padūsimhā, te mayaṃ aññamaññaṃ paduṭṭhacittā  kilantakāyā kilantacittā. evaṃ mayaṃ tamhā kāyā cutā aniccā  addhuvā appāyukā cavanadhammā itthattaṃ āgatā'ti ^a^M1.0020^ea^. idaṃ, bhikkhave,  tatiyaṃ ṭhānaṃ, yaṃ āgamma yaṃ ārabbha eke samaṇabrāhmaṇā  ekaccasassatikā ekaccāsassatikā ekaccaṃ sassataṃ ekaccaṃ asassataṃ  attānañca lokañca paññapenti.

[03] 49^b^.^eb^ ``catutthe ca bhonto samaṇabrāhmaṇā kimāgamma  kimārabbha ekaccasassatikā ekaccāsassatikā ekaccaṃ sassataṃ ekaccaṃ  asassataṃ attānañca lokañca paññapenti? idha, bhikkhave, ekacco  samaṇo vā brāhmaṇo vā takkī hoti vīmaṃsī. so takkapariyāhataṃ  vīmaṃsānucaritaṃ sayaṃpaṭibhānaṃ evamāha -- `yaṃ kho idaṃ vuccati cakkhuṃ  itipi sotaṃ itipi ghānaṃ itipi jivhā itipi kāyo itipi, ayaṃ  attā anicco addhuvo asassato vipariṇāmadhammo. yañca kho idaṃ  vuccati cittanti vā manoti vā viññāṇanti vā ayaṃ attā nicco  dhuvo sassato avipariṇāmadhammo sassatisamaṃ tatheva ṭhassatī'ti.  idaṃ, bhikkhave, catutthaṃ ṭhānaṃ, yaṃ āgamma yaṃ ārabbha eke  samaṇabrāhmaṇā ekaccasassatikā ekaccāsassatikā ekaccaṃ sassataṃ  ekaccaṃ asassataṃ attānañca lokañca paññapenti.

[03] 50^b^.^eb^ ``imehi kho te, bhikkhave, samaṇabrāhmaṇā  ekaccasassatikā ekaccāsassatikā ekaccaṃ sassataṃ ekaccaṃ asassataṃ  attānañca lokañca paññapenti catūhi ^a^T1.0029^ea^ vatthūhi. ye hi keci,  bhikkhave, samaṇā vā brāhmaṇā vā ekaccasassatikā ekaccāsassatikā  ekaccaṃ sassataṃ ekaccaṃ asassataṃ attānañca lokañca paññapenti, sabbe  te imeheva catūhi vatthūhi, etesaṃ vā aññatarena; natthi ito bahiddhā.

[03] 51^b^.^eb^ ``tayidaṃ ^a^V1.0019^ea^, bhikkhave, tathāgato pajānāti --  `ime diṭṭhiṭṭhānā ^a^P1.0022^ea^ evaṃgahitā evaṃparāmaṭṭhā evaṃgatikā bhavanti  evaṃabhisamparāyā'ti. tañca tathāgato pajānāti, tato ca uttaritaraṃ  pajānāti, tañca pajānanaṃ na parāmasati, aparāmasato cassa  paccattaññeva nibbuti viditā. vedanānaṃ samudayañca atthaṅgamañca  assādañca ādīnavañca nissaraṇañca yathābhūtaṃ viditvā  anupādāvimutto, bhikkhave, tathāgato.

[03] 52^b^.^eb^ ``ime kho te, bhikkhave, dhammā gambhīrā  duddasā duranubodhā santā paṇītā atakkāvacarā nipuṇā  paṇḍitavedanīyā, ye tathāgato sayaṃ ^a^M1.0021^ea^ abhiññā sacchikatvā pavedeti,  yehi tathāgatassa yathābhuccaṃ vaṇṇaṃ sammā vadamānā vadeyyuṃ.