[03] 93^b^.^eb^ ``santi, bhikkhave, eke samaṇabrāhmaṇā  diṭṭhadhammanibbānavādā sato sattassa paramadiṭṭhadhammanibbānaṃ paññapenti  pañcahi vatthūhi. te ca bhonto samaṇabrāhmaṇā kimāgamma kimārabbha  diṭṭhadhammanibbānavādā ^a^T1.0047^ea^ sato sattassa paramadiṭṭhadhammanibbānaṃ paññapenti  pañcahi vatthūhi?

[03] 94^b^.^eb^ ``idha, bhikkhave, ekacco samaṇo vā brāhmaṇo  vā evaṃvādī hoti evaṃdiṭṭhi -- ``yato kho, bho, ayaṃ attā  pañcahi kāmaguṇehi samappito samaṅgībhūto paricāreti, ettāvatā kho,  bho, ayaṃ attā paramadiṭṭhadhammanibbānaṃ patto hotī'ti. ittheke sato  sattassa paramadiṭṭhadhammanibbānaṃ paññapenti.

[03] 95^b^.^eb^ ``tamañño evamāha --`atthi kho, bho,  eso attā, yaṃ tvaṃ vadesi, neso natthīti vadāmi; no ca kho, bho,  ayaṃ attā ettāvatā paramadiṭṭhadhammanibbānaṃ patto hoti. taṃ kissa  hetu? kāmā hi, bho, aniccā dukkhā vipariṇāmadhammā, tesaṃ  vipariṇāmaññathābhāvā uppajjanti sokaparidevadukkhadomanassupāyāsā.  yato kho ^a^P1.0037^ea^, bho, ayaṃ attā vivicceva kāmehi vivicca akusalehi  dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja  viharati, ettāvatā kho, bho, ayaṃ ^a^M1.0034^ea^ attā paramadiṭṭhadhammanibbānaṃ patto  hotī'ti. ittheke sato sattassa paramadiṭṭhadhammanibbānaṃ paññapenti.

[03] 96^b^.^eb^ ``tamañño ^a^V1.0032^ea^ evamāha -- `atthi kho, bho,  eso attā, yaṃ tvaṃ vadesi, neso natthīti vadāmi; no ca kho, bho,  ayaṃ attā ettāvatā paramadiṭṭhadhammanibbānaṃ patto hoti. taṃ kissa  hetu? yadeva tattha vitakkitaṃ vicāritaṃ, etenetaṃ oḷārikaṃ  akkhāyati. yato kho, bho, ayaṃ attā vitakkavicārānaṃ ^a^T1.0048^ea^ vūpasamā  ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ  pītisukhaṃ dutiyaṃ jhānaṃ upasampajja viharati, ettāvatā kho, bho, ayaṃ  attā paramadiṭṭhadhammanibbānaṃ patto hotī'ti. ittheke sato sattassa  paramadiṭṭhadhammanibbānaṃ paññapenti.

[03] 97^b^.^eb^ ``tamañño evamāha -- `atthi kho, bho,  eso attā, yaṃ tvaṃ vadesi, neso natthīti vadāmi; no ca kho, bho,  ayaṃ attā ettāvatā paramadiṭṭhadhammanibbānaṃ patto hoti. taṃ kissa  hetu? yadeva tattha pītigataṃ cetaso uppilāvitattaṃ, etenetaṃ  oḷārikaṃ akkhāyati. yato kho, bho, ayaṃ attā pītiyā ca  virāgā upekkhako ca viharati, sato ca sampajāno, sukhañca kāyena  paṭisaṃvedeti, yaṃ taṃ ariyā ācikkhanti ``upekkhako satimā  sukhavihārī''ti, tatiyaṃ jhānaṃ upasampajja viharati, ettāvatā kho,  bho, ayaṃ attā paramadiṭṭhadhammanibbānaṃ patto hotī'ti. ittheke sato  sattassa paramadiṭṭhadhammanibbānaṃ paññapenti.

[03] 98^b^.^eb^ ``tamañño evamāha -- `atthi kho, bho,  eso attā, yaṃ tvaṃ vadesi, neso natthīti vadāmi; no ca kho, bho,  ayaṃ attā ettāvatā paramadiṭṭhadhammanibbānaṃ patto hoti. taṃ kissa  hetu? yadeva tattha sukhamiti cetaso ābhogo, etenetaṃ oḷārikaṃ  akkhāyati. yato kho, bho, ayaṃ attā sukhassa ca pahānā  dukkhassa ca pahānā pubbeva somanassadomanassānaṃ atthaṅgamā  adukkhamasukhaṃ ^a^P1.0038^ea^ upekkhāsatipārisuddhiṃ catutthaṃ jhānaṃ upasampajja  viharati, ettāvatā ^a^T1.0049^ea^ kho, bho, ayaṃ attā paramadiṭṭhadhammanibbānaṃ patto  hotī'ti. ittheke sato sattassa paramadiṭṭhadhammanibbānaṃ paññapenti.

[03] 99^b^.^eb^ ``imehi ^a^M1.0035^ea^ kho te, bhikkhave, samaṇabrāhmaṇā  diṭṭhadhammanibbānavādā sato sattassa paramadiṭṭhadhammanibbānaṃ paññapenti  pañcahi vatthūhi. ye hi keci, bhikkhave, samaṇā vā brāhmaṇā vā  diṭṭhadhammanibbānavādā sato sattassa paramadiṭṭhadhammanibbānaṃ paññapenti,  sabbe te imeheva pañcahi vatthūhi...pe0... ^a^V1.0033^ea^ yehi tathāgatassa  yathābhuccaṃ vaṇṇaṃ sammā vadamānā vadeyyuṃ.

[03] 100^b^.^eb^ ``imehi kho te, bhikkhave, samaṇabrāhmaṇā  aparantakappikā aparantānudiṭṭhino aparantaṃ ārabbha anekavihitāni  adhimuttipadāni abhivadanti catucattārīsāya vatthūhi. ye hi keci,  bhikkhave, samaṇā vā brāhmaṇā vā aparantakappikā aparantānudiṭṭhino  aparantaṃ ārabbha anekavihitāni adhimuttipadāni abhivadanti, sabbe  te imeheva catucattārīsāya vatthūhi...pe0... ^a^P1.0039^ea^ yehi tathāgatassa  yathābhuccaṃ vaṇṇaṃ sammā vadamānā vadeyyuṃ.

[03] 101^b^.^eb^ ``imehi kho te, bhikkhave, samaṇabrāhmaṇā  pubbantakappikā ca aparantakappikā ca pubbantāparantakappikā ca  pubbantāparantānudiṭṭhino pubbantāparantaṃ ārabbha anekavihitāni  adhimuttipadāni abhivadanti dvāsaṭṭhiyā vatthūhi.

[03] 102^b^.^eb^ ``ye hi keci, bhikkhave, samaṇā vā brāhmaṇā  vā pubbantakappikā vā aparantakappikā vā pubbantāparantakappikā vā  pubbantāparantānudiṭṭhino pubbantāparantaṃ ārabbha anekavihitāni  adhimuttipadāni ^a^T1.0050^ea^ abhivadanti, sabbe te imeheva dvāsaṭṭhiyā vatthūhi,  etesaṃ vā aññatarena; natthi ito bahiddhā.

[03] 103^b^.^eb^ ``tayidaṃ, bhikkhave, tathāgato pajānāti --  `ime diṭṭhiṭṭhānā evaṃgahitā evaṃparāmaṭṭhā evaṃgatikā bhavanti  evaṃabhisamparāyā'ti. tañca tathāgato pajānāti, tato ca uttaritaraṃ  pajānāti, tañca pajānanaṃ na parāmasati, aparāmasato cassa  paccattaññeva nibbuti ^a^V1.0034^ea^ viditā. vedanānaṃ samudayañca atthaṅgamañca  assādañca ādīnavañca nissaraṇañca yathābhūtaṃ viditvā  anupādāvimutto, bhikkhave, tathāgato.

[03] 104^b^.^eb^ ``ime ^a^M1.0036^ea^ kho te, bhikkhave, dhammā gambhīrā  duddasā duranubodhā santā paṇītā atakkāvacarā nipuṇā  paṇḍitavedanīyā, ye tathāgato sayaṃ abhiññā sacchikatvā pavedeti,  yehi tathāgatassa yathābhuccaṃ vaṇṇaṃ sammā vadamānā vadeyyuṃ.