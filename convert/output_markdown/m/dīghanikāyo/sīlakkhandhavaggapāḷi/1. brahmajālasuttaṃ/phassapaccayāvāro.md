[03] 118^b^.^eb^ ``tatra, bhikkhave, ye te samaṇabrāhmaṇā  sassatavādā ^a^P1.0042^ea^ sassataṃ attānañca lokañca paññapenti catūhi vatthūhi,  tadapi phassapaccayā.

[03] 119^b^.^eb^ ``tatra, bhikkhave, ye te samaṇabrāhmaṇā  ekaccasassatikā ekaccāsassatikā ekaccaṃ sassataṃ ekaccaṃ asassataṃ  attānañca lokañca paññapenti catūhi vatthūhi, tadapi phassapaccayā.

[03] 120^b^.^eb^ ``tatra, bhikkhave, ye te samaṇabrāhmaṇā  antānantikā antānantaṃ lokassa paññapenti catūhi vatthūhi, tadapi  phassapaccayā.

[03] 121^b^.^eb^ ``tatra, bhikkhave, ye te samaṇabrāhmaṇā  amarāvikkhepikā tattha tattha pañhaṃ puṭṭhā samānā vācāvikkhepaṃ  āpajjanti amarāvikkhepaṃ catūhi vatthūhi, tadapi phassapaccayā.

[03] 122^b^.^eb^ ``tatra, bhikkhave, ye te samaṇabrāhmaṇā  adhiccasamuppannikā adhiccasamuppannaṃ attānañca lokañca paññapenti  dvīhi vatthūhi, tadapi phassapaccayā.

[03] 123^b^.^eb^ ``tatra, bhikkhave, ye te samaṇabrāhmaṇā  pubbantakappikā pubbantānudiṭṭhino pubbantaṃ ārabbha anekavihitāni  adhimuttipadāni abhivadanti ^a^T1.0054^ea^ aṭṭhārasahi vatthūhi, tadapi phassapaccayā.

[03] 124^b^.^eb^ ``tatra, bhikkhave, ye te samaṇabrāhmaṇā  uddhamāghātanikā saññīvādā uddhamāghātanaṃ saññiṃ attānaṃ paññapenti  soḷasahi vatthūhi, tadapi phassapaccayā.

[03] 125^b^.^eb^ ``tatra ^a^M1.0039^ea^ ^a^V1.0037^ea^, bhikkhave, ye te samaṇabrāhmaṇā  uddhamāghātanikā asaññīvādā uddhamāghātanaṃ asaññiṃ attānaṃ paññapenti  aṭṭhahi vatthūhi, tadapi phassapaccayā.

[03] 126^b^.^eb^ ``tatra, bhikkhave, ye te samaṇabrāhmaṇā  uddhamāghātanikā nevasaññīnāsaññīvādā uddhamāghātanaṃ  nevasaññīnāsaññiṃ attānaṃ paññapenti aṭṭhahi vatthūhi, tadapi  phassapaccayā.

[03] 127^b^.^eb^ ``tatra, bhikkhave, ye te samaṇabrāhmaṇā  ucchedavādā sato sattassa ucchedaṃ vināsaṃ vibhavaṃ paññapenti sattahi  vatthūhi, tadapi phassapaccayā.

[03] 128^b^.^eb^ ``tatra, bhikkhave, ye te samaṇabrāhmaṇā  diṭṭhadhammanibbānavādā sato sattassa paramadiṭṭhadhammanibbānaṃ paññapenti  pañcahi vatthūhi, tadapi phassapaccayā.

[03] 129^b^.^eb^ ``tatra, bhikkhave, ye te samaṇabrāhmaṇā  aparantakappikā ^a^P1.0043^ea^ aparantānudiṭṭhino aparantaṃ ārabbha anekavihitāni  adhimuttipadāni abhivadanti catucattārīsāya vatthūhi, tadapi  phassapaccayā.

[03] 130^b^.^eb^ ``tatra, bhikkhave, ye te samaṇabrāhmaṇā  pubbantakappikā ca aparantakappikā ^a^T1.0055^ea^ ca pubbantāparantakappikā ca  pubbantāparantānudiṭṭhino pubbantāparantaṃ ārabbha anekavihitāni  adhimuttipadāni abhivadanti dvāsaṭṭhiyā vatthūhi, tadapi phassapaccayā.