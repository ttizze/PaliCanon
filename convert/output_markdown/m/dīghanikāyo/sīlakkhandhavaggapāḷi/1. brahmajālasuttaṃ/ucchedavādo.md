[03] 84^b^.^eb^ ``santi ^a^P1.0034^ea^, bhikkhave, eke samaṇabrāhmaṇā  ucchedavādā sato sattassa ucchedaṃ vināsaṃ vibhavaṃ paññapenti sattahi  vatthūhi. te ca bhonto ^a^M1.0031^ea^ samaṇabrāhmaṇā kimāgamma kimārabbha  ucchedavādā sato sattassa ucchedaṃ vināsaṃ vibhavaṃ paññapenti sattahi  vatthūhi?

[03] 85^b^.^eb^ ``idha, bhikkhave, ekacco samaṇo vā brāhmaṇo  vā evaṃvādī hoti evaṃdiṭṭhi {evaṃdiṭṭhī (ka0 pī0)} -- `yato kho, bho, ayaṃ attā rūpī  cātumahābhūtiko mātāpettikasambhavo kāyassa bhedā ucchijjati  vinassati, na hoti paraṃ maraṇā, ettāvatā kho, bho, ayaṃ attā  sammā samucchinno hotī'ti. ittheke sato sattassa ucchedaṃ vināsaṃ  vibhavaṃ paññapenti.

[03] 86^b^.^eb^ ``tamañño evamāha -- `atthi ^a^T1.0044^ea^ kho, bho,  eso attā, yaṃ tvaṃ vadesi, neso natthīti vadāmi; no ca kho, bho,  ayaṃ attā ettāvatā sammā samucchinno hoti. atthi kho, bho,  añño attā dibbo rūpī kāmāvacaro kabaḷīkārāhārabhakkho. taṃ  tvaṃ na jānāsi na passasi. tamahaṃ jānāmi passāmi. so kho,  bho, attā yato kāyassa bhedā ucchijjati vinassati, na hoti paraṃ  maraṇā, ettāvatā kho, bho, ayaṃ attā sammā samucchinno hotī'ti.  ittheke sato sattassa ucchedaṃ vināsaṃ vibhavaṃ paññapenti.

[03] 87^b^.^eb^ ``tamañño evamāha -- `atthi kho, bho,  eso attā, yaṃ tvaṃ vadesi, neso natthīti vadāmi; no ca kho, bho,  ayaṃ attā ettāvatā sammā samucchinno hoti. atthi kho, bho,  añño attā dibbo rūpī manomayo sabbaṅgapaccaṅgī ahīnindriyo.  taṃ tvaṃ na jānāsi na passasi. tamahaṃ jānāmi passāmi. so  kho, bho, attā yato kāyassa bhedā ucchijjati vinassati, na hoti  paraṃ maraṇā, ettāvatā kho, bho, ayaṃ attā sammā samucchinno  hotī'ti. ittheke sato sattassa ucchedaṃ vināsaṃ vibhavaṃ paññapenti.

[03] 88^b^.^eb^ ``tamañño evamāha -- `atthi kho, bho,  eso attā, yaṃ tvaṃ vadesi, neso natthīti vadāmi; no ca kho, bho,  ayaṃ attā ettāvatā ^a^M1.0032^ea^ sammā samucchinno hoti. atthi kho ^a^V1.0030^ea^, bho,  añño attā sabbaso rūpasaññānaṃ samatikkamā paṭighasaññānaṃ  atthaṅgamā nānattasaññānaṃ ^a^T1.0045^ea^ amanasikārā ``ananto ākāso''ti  ākāsānañcāyatanūpago. taṃ tvaṃ na jānāsi ^a^P1.0035^ea^ na passasi. tamahaṃ  jānāmi passāmi. so kho, bho, attā yato kāyassa bhedā  ucchijjati vinassati, na hoti paraṃ maraṇā, ettāvatā kho, bho,  ayaṃ attā sammā samucchinno hotī'ti. ittheke sato sattassa  ucchedaṃ vināsaṃ vibhavaṃ paññapenti.

[03] 89^b^.^eb^ ``tamañño evamāha -- `atthi kho, bho, eso  attā yaṃ tvaṃ vadesi, neso natthīti vadāmi; no ca kho, bho, ayaṃ  attā ettāvatā sammā samucchinno hoti. atthi kho, bho, añño  attā sabbaso ākāsānañcāyatanaṃ samatikkamma ``anantaṃ viññāṇa''nti  viññāṇañcāyatanūpago. taṃ tvaṃ na jānāsi na passasi. tamahaṃ  jānāmi passāmi. so kho, bho, attā yato kāyassa bhedā  ucchijjati vinassati, na hoti paraṃ maraṇā, ettāvatā kho, bho,  ayaṃ attā sammā samucchinno hotī'ti. ittheke sato sattassa  ucchedaṃ vināsaṃ vibhavaṃ paññapenti.

[03] 90^b^.^eb^ ``tamañño evamāha -- `atthi kho, bho,  so attā, yaṃ tvaṃ vadesi, neso natthīti vadāmi; no ca kho, bho,  ayaṃ attā ettāvatā sammā samucchinno hoti. atthi kho, bho,  añño attā sabbaso viññāṇañcāyatanaṃ samatikkamma ``natthi  kiñcī''ti ākiñcaññāyatanūpago. taṃ tvaṃ na jānāsi na passasi.  tamahaṃ jānāmi passāmi. so kho, bho, attā yato kāyassa  bhedā ucchijjati vinassati, na hoti paraṃ maraṇā, ettāvatā kho ^a^T1.0046^ea^,  bho, ayaṃ attā sammā samucchinno hotī''ti. ittheke sato sattassa  ucchedaṃ vināsaṃ vibhavaṃ paññapenti.

[03] 91^b^.^eb^ `tamañño evamāha -- ``atthi kho, bho,  eso attā, yaṃ tvaṃ vadesi, neso natthīti vadāmi; no ca kho, bho,  ayaṃ attā ettāvatā sammā samucchinno hoti. atthi kho, bho,  añño attā ^a^M1.0033^ea^ sabbaso ākiñcaññāyatanaṃ samatikkamma ``santametaṃ  paṇītameta''nti nevasaññānāsaññāyatanūpago. taṃ tvaṃ na jānāsi na  passasi. tamahaṃ jānāmi passāmi. so kho, bho, attā yato  kāyassa bhedā ucchijjati vinassati, na hoti paraṃ maraṇā, ettāvatā  kho, bho, ayaṃ attā sammā samucchinno hotī'ti. ittheke sato  sattassa ucchedaṃ vināsaṃ vibhavaṃ paññapenti.

[03] 92^b^.^eb^ ``imehi ^a^V1.0031^ea^ kho te, bhikkhave, samaṇabrāhmaṇā  ucchedavādā sato sattassa ucchedaṃ vināsaṃ vibhavaṃ paññapenti sattahi  vatthūhi. ye hi keci, bhikkhave, samaṇā vā brāhmaṇā ^a^P1.0036^ea^ vā  ucchedavādā sato sattassa ucchedaṃ vināsaṃ vibhavaṃ paññapenti, sabbe te  imeheva sattahi vatthūhi...pe0... yehi tathāgatassa yathābhuccaṃ vaṇṇaṃ sammā  vadamānā vadeyyuṃ.