[03] 145^b^.^eb^ ``yato ^a^M1.0042^ea^ ^a^V1.0040^ea^ kho, bhikkhave, bhikkhu channaṃ  phassāyatanānaṃ samudayañca atthaṅgamañca assādañca ādīnavañca  nissaraṇañca yathābhūtaṃ pajānāti, ayaṃ imehi sabbeheva uttaritaraṃ  pajānāti.

[03] 146^b^.^eb^ ``ye hi keci, bhikkhave, samaṇā vā brāhmaṇā  vā pubbantakappikā vā aparantakappikā vā pubbantāparantakappikā vā  pubbantāparantānudiṭṭhino pubbantāparantaṃ ārabbha anekavihitāni  adhimuttipadāni abhivadanti, sabbe te imeheva dvāsaṭṭhiyā vatthūhi  antojālīkatā, ettha sitāva ummujjamānā ummujjanti, ettha  pariyāpannā antojālīkatāva ummujjamānā ummujjanti.

[03] ``seyyathāpi, bhikkhave, dakkho kevaṭṭo vā kevaṭṭantevāsī vā  sukhumacchikena jālena parittaṃ udakadahaṃ {udakarahadaṃ (sī0 syā0 pī0)} otthareyya. tassa evamassa  -- `ye kho keci imasmiṃ udakadahe oḷārikā pāṇā, sabbe te  antojālīkatā. ettha sitāva ummujjamānā ^a^T1.0059^ea^ ummujjanti; ettha  pariyāpannā antojālīkatāva ^a^P1.0046^ea^ ummujjamānā ummujjantī'ti; evameva  kho, bhikkhave, ye hi keci samaṇā vā brāhmaṇā vā pubbantakappikā  vā aparantakappikā vā pubbantāparantakappikā vā  pubbantāparantānudiṭṭhino pubbantāparantaṃ ārabbha anekavihitāni  adhimuttipadāni abhivadanti, sabbe te imeheva dvāsaṭṭhiyā vatthūhi  antojālīkatā ettha sitāva ummujjamānā ummujjanti, ettha  pariyāpannā antojālīkatāva ummujjamānā ummujjanti.

[03] 147^b^.^eb^ ``ucchinnabhavanettiko, bhikkhave, tathāgatassa  kāyo tiṭṭhati. yāvassa kāyo ṭhassati, tāva naṃ dakkhanti  devamanussā. kāyassa bhedā uddhaṃ jīvitapariyādānā na naṃ dakkhanti  devamanussā.

[03] ``seyyathāpi, bhikkhave, ambapiṇḍiyā vaṇṭacchinnāya yāni  kānici ambāni vaṇṭapaṭibandhāni {vaṇṭūpanibandhanāni (sī0 pī0),  vaṇḍapaṭibaddhāni (ka0)}, sabbāni tāni tadanvayāni  bhavanti; evameva kho, bhikkhave, ucchinnabhavanettiko tathāgatassa  kāyo tiṭṭhati, yāvassa kāyo ṭhassati, tāva naṃ dakkhanti  devamanussā, kāyassa bhedā uddhaṃ jīvitapariyādānā na naṃ dakkhanti  devamanussā''ti.

[03] 148^b^.^eb^ evaṃ ^a^M1.0043^ea^ ^a^V1.0041^ea^ vutte āyasmā ānando bhagavantaṃ etadavoca  -- ``acchariyaṃ, bhante, abbhutaṃ, bhante, ko nāmo ayaṃ, bhante,  dhammapariyāyo''ti? ``tasmātiha tvaṃ, ānanda, imaṃ dhammapariyāyaṃ  atthajālantipi naṃ dhārehi, dhammajālantipi naṃ dhārehi,  brahmajālantipi naṃ dhārehi, diṭṭhijālantipi naṃ dhārehi, anuttaro ^a^T1.0060^ea^  saṅgāmavijayotipi naṃ dhārehī''ti. idamavoca bhagavā.

[03] 149^b^.^eb^ attamanā te bhikkhū bhagavato bhāsitaṃ  abhinandunti. imasmiñca pana veyyākaraṇasmiṃ bhaññamāne  dasasahassī {sahassī (katthaci)} lokadhātu akampitthāti.

[06] brahmajālasuttaṃ niṭṭhitaṃ paṭhamaṃ.