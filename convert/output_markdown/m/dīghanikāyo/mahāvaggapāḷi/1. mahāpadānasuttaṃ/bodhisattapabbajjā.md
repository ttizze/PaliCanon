[03] 54^b^.^eb^ ``atha ^a^M2.0025^ea^ kho, bhikkhave, vipassī kumāro  sārathiṃ āmantesi -- `tena hi, samma sārathi, rathaṃ ādāya itova  antepuraṃ paccaniyyāhi. ahaṃ pana idheva kesamassuṃ ohāretvā  kāsāyāni vatthāni acchādetvā agārasmā anagāriyaṃ  pabbajissāmī'ti. `evaṃ, devā'ti kho, bhikkhave, sārathi  vipassissa ^a^T2.0034^ea^ kumārassa paṭissutvā rathaṃ ādāya tatova antepuraṃ  paccaniyyāsi. vipassī pana kumāro tattheva kesamassuṃ ohāretvā  kāsāyāni vatthāni acchādetvā agārasmā anagāriyaṃ pabbaji.