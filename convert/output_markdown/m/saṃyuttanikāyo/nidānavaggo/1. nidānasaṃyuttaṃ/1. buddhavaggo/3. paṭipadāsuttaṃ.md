[03] 3^b^.^eb^ sāvatthiyaṃ viharati...pe0... ``micchāpaṭipadañca vo, bhikkhave,  desessāmi sammāpaṭipadañca. taṃ suṇātha, sādhukaṃ manasi karotha; bhāsissāmī''ti. ``evaṃ  bhante''ti kho te bhikkhū bhagavato paccassosuṃ. bhagavā etadavoca --

[03] ``katamā ca, bhikkhave, micchāpaṭipadā? avijjāpaccayā, bhikkhave, saṅkhārā;  saṅkhārapaccayā ^a^V1.0005^ea^ viññāṇaṃ...pe0... evametassa kevalassa dukkhakkhandhassa samudayo  hoti. ayaṃ vuccati, bhikkhave, micchāpaṭipadā.

[03] ``katamā ^a^P2.0005^ea^ ca, bhikkhave, sammāpaṭipadā? avijjāya tveva  asesavirāganirodhā saṅkhāranirodho; saṅkhāranirodhā viññāṇanirodho...pe0... evametassa  kevalassa dukkhakkhandhassa nirodho hoti. ayaṃ vuccati, bhikkhave, sammāpaṭipadā''ti. tatiyaṃ.