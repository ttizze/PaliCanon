[03] 10^b^.^eb^ ``pubbeva ^a^P2.0010^ea^ me, bhikkhave, sambodhā anabhisambuddhassa  bodhisattasseva sato etadahosi -- `kicchaṃ vatāyaṃ loko āpanno jāyati ca jīyati ca  mīyati ca cavati ca upapajjati ca. atha ca panimassa dukkhassa nissaraṇaṃ nappajānāti  jarāmaraṇassa. kudāssu nāma imassa dukkhassa nissaraṇaṃ paññāyissati jarāmaraṇassā'''ti?

[03] ``tassa mayhaṃ, bhikkhave, etadahosi -- `kimhi nu kho sati jarāmaraṇaṃ hoti,  kiṃpaccayā ^a^V1.0011^ea^ jarāmaraṇa'nti ^a^T2.0012^ea^? tassa mayhaṃ, bhikkhave, yoniso manasikārā ahu  paññāya abhisamayo -- `jātiyā kho sati jarāmaraṇaṃ hoti, jātipaccayā jarāmaraṇa'''nti.

[03] ``tassa mayhaṃ, bhikkhave, etadahosi -- `kimhi nu kho sati jāti hoti...pe0...  bhavo... upādānaṃ... taṇhā... vedanā... phasso... saḷāyatanaṃ... nāmarūpaṃ... viññāṇaṃ...  saṅkhārā honti, kiṃpaccayā saṅkhārā'ti? tassa mayhaṃ, bhikkhave ^a^M1.0252^ea^, yoniso  manasikārā ahu paññāya abhisamayo -- `avijjāya kho sati saṅkhārā honti, avijjāpaccayā  saṅkhārā'''ti.

[03] ``iti hidaṃ avijjāpaccayā saṅkhārā; saṅkhārapaccayā viññāṇaṃ...pe0... evametassa  kevalassa dukkhakkhandhassa samudayo hoti. `samudayo, samudayo'ti kho me, bhikkhave, pubbe  ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko  udapādi.

[03] ``tassa mayhaṃ, bhikkhave, etadahosi -- `kimhi nu kho asati jarāmaraṇaṃ na hoti,  kissa nirodhā jarāmaraṇanirodho'ti? tassa mayhaṃ, bhikkhave, yoniso manasikārā ahu  paññāya abhisamayo -- `jātiyā kho asati jarāmaraṇaṃ na hoti, jātinirodhā  jarāmaraṇanirodho'''ti.

[03] ``tassa mayhaṃ, bhikkhave, etadahosi -- `kimhi nu kho ^a^P2.0011^ea^ asati jāti  na hoti...pe0... bhavo... upādānaṃ... taṇhā... vedanā... phasso... saḷāyatanaṃ... nāmarūpaṃ...  viññāṇaṃ... saṅkhārā na honti, kissa nirodhā saṅkhāranirodho'ti? tassa mayhaṃ, bhikkhave,  yoniso manasikārā ahu ^a^T2.0013^ea^ paññāya abhisamayo -- `avijjāya kho asati saṅkhārā na honti,  avijjānirodhā saṅkhāranirodho'''ti.

[03] ``iti hidaṃ avijjānirodhā saṅkhāranirodho; saṅkhāranirodhā viññāṇanirodho...pe0...  evametassa kevalassa dukkhakkhandhassa nirodho hoti. `nirodho, nirodho'ti ^a^V1.0012^ea^ kho  me, bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā  udapādi, āloko udapādī''ti. dasamo.

[06] buddhavaggo paṭhamo.

[01] tassuddānaṃ --

[21] desanā vibhaṅgapaṭipadā ca,

[27] vipassī sikhī ca vessabhū.

[26] kakusandho koṇāgamano kassapo,

[22] mahāsakyamuni ca gotamoti..