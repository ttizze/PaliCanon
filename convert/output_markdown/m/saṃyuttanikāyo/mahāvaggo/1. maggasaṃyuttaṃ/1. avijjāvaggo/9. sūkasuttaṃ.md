[03] 9^b^.^eb^ sāvatthinidānaṃ ^a^T5.0013^ea^. ``seyyathāpi, bhikkhave,  sālisūkaṃ vā yavasūkaṃ vā micchāpaṇihitaṃ hatthena vā pādena vā  akkantaṃ hatthaṃ vā pādaṃ vā bhindissati {bhecchati (ka0)}, lohitaṃ vā uppādessatīti  -- netaṃ ṭhānaṃ vijjati. taṃ kissa hetu? micchāpaṇihitattā,  bhikkhave, sūkassa. evameva kho, bhikkhave, so vata bhikkhu  micchāpaṇihitāya diṭṭhiyā micchāpaṇihitāya maggabhāvanāya avijjaṃ  bhindissati, vijjaṃ uppādessati, nibbānaṃ sacchikarissatīti --  netaṃ ṭhānaṃ vijjati. taṃ kissa hetu? micchāpaṇihitattā, bhikkhave,  diṭṭhiyā.

[03] ``seyyathāpi, bhikkhave, sālisūkaṃ vā yavasūkaṃ vā  sammāpaṇihitaṃ hatthena vā pādena vā akkantaṃ hatthaṃ vā pādaṃ vā  bhindissati, lohitaṃ vā uppādessatīti -- ṭhānametaṃ vijjati. taṃ  kissa hetu? sammāpaṇihitattā, bhikkhave ^a^P5.0011^ea^, sūkassa.  evameva kho, bhikkhave, so vata bhikkhu sammāpaṇihitāya diṭṭhiyā  sammāpaṇihitāya maggabhāvanāya avijjaṃ ^a^V3.0011^ea^ bhindissati,  vijjaṃ uppādessati, nibbānaṃ sacchikarissatīti -- ṭhānametaṃ vijjati.  taṃ kissa hetu? sammāpaṇihitattā, bhikkhave, diṭṭhiyā.

[03] ``kathañca, bhikkhave, bhikkhu sammāpaṇihitāya diṭṭhiyā  sammāpaṇihitāya maggabhāvanāya avijjaṃ bhindati, vijjaṃ uppādeti,  nibbānaṃ sacchikarotīti? idha, bhikkhave, bhikkhu sammādiṭṭhiṃ  bhāveti vivekanissitaṃ virāganissitaṃ nirodhanissitaṃ ^a^M3.0010^ea^  vossaggapariṇāmiṃ...pe0... sammāsamādhiṃ ^a^T5.0014^ea^ bhāveti vivekanissitaṃ  virāganissitaṃ nirodhanissitaṃ vossaggapariṇāmiṃ. evaṃ kho,  bhikkhave, bhikkhu sammāpaṇihitāya diṭṭhiyā sammāpaṇihitāya  maggabhāvanāya avijjaṃ bhindati, vijjaṃ uppādeti, nibbānaṃ  sacchikarotī''ti. navamaṃ.