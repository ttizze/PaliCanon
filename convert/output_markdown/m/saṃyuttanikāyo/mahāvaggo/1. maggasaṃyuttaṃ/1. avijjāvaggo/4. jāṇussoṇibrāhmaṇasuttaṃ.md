[03] 4^b^.^eb^ sāvatthinidānaṃ. atha kho āyasmā ānando  pubbaṇhasamayaṃ nivāsetvā pattacīvaramādāya sāvatthiṃ piṇḍāya pāvisi.  addasā kho āyasmā ānando jāṇussoṇiṃ brāhmaṇaṃ sabbasetena  vaḷavābhirathena {vaḷabhīrathena (sī0)} sāvatthiyā niyyāyantaṃ. setā sudaṃ assā yuttā  honti setālaṅkārā, seto ratho, setaparivāro, setā rasmiyo, setā  patodalaṭṭhi, setaṃ chattaṃ, setaṃ uṇhīsaṃ ^a^V3.0005^ea^, setāni vatthāni,  setā upāhanā, setāya sudaṃ vālabījaniyā bījīyati. tamenaṃ jano  disvā evamāha -- ``brahmaṃ vata, bho, yānaṃ! brahmayānarūpaṃ vata,  bho''ti!!

[03] atha kho āyasmā ānando sāvatthiyaṃ piṇḍāya caritvā  pacchābhattaṃ piṇḍapātapaṭikkanto yena bhagavā tenupasaṅkami ^a^P5.0005^ea^;  upasaṅkamitvā bhagavantaṃ abhivādetvā ekamantaṃ nisīdi.  ekamantaṃ nisinno kho āyasmā ānando bhagavantaṃ etadavoca --

[03] ``idhāhaṃ, bhante, pubbaṇhasamayaṃ nivāsetvā pattacīvaramādāya  sāvatthiṃ piṇḍāya pāvisiṃ. addasaṃ khvāhaṃ, bhante, jāṇussoṇiṃ  brāhmaṇaṃ sabbasetena vaḷavābhirathena sāvatthiyā niyyāyantaṃ. setā  sudaṃ assā yuttā honti setālaṅkārā, seto ratho, setaparivāro, setā  rasmiyo, setā patodalaṭṭhi, setaṃ chattaṃ, setaṃ uṇhīsaṃ, setāni  vatthāni, setā ^a^T5.0006^ea^ upāhanā, setāya sudaṃ vālabījaniyā bījīyati.  tamenaṃ jano disvā evamāha -- `brahmaṃ vata, bho, yānaṃ! brahmayānarūpaṃ  vata, bho'ti!! sakkā nu kho, bhante, imasmiṃ dhammavinaye brahmayānaṃ  paññāpetu''nti?

[03] ``sakkā ^a^M3.0005^ea^, ānandā''ti bhagavā avoca --  ``imasseva kho etaṃ, ānanda, ariyassa aṭṭhaṅgikassa maggassa  adhivacanaṃ -- `brahmayānaṃ' itipi, `dhammayānaṃ' itipi, `anuttaro  saṅgāmavijayo' itipī''ti.

[03] ``sammādiṭṭhi, ānanda, bhāvitā bahulīkatā  rāgavinayapariyosānā hoti, dosavinayapariyosānā hoti,  mohavinayapariyosānā hoti. sammāsaṅkappo, ānanda, bhāvito  bahulīkato rāgavinayapariyosāno hoti, dosavinayapariyosāno  hoti, mohavinayapariyosāno hoti. sammāvācā, ānanda, bhāvitā  bahulīkatā rāgavinayapariyosānā hoti, dosa...pe0...  mohavinayapariyosānā hoti. sammākammanto, ānanda, bhāvito  bahulīkato rāgavinayapariyosāno hoti, dosa...  mohavinayapariyosāno hoti. sammāājīvo, ānanda, bhāvito  bahulīkato rāgavinayapariyosāno hoti, dosa...  mohavinayapariyosāno hoti ^a^V3.0006^ea^. sammāvāyāmo, ānanda,  bhāvito bahulīkato rāgavinayapariyosāno ^a^T5.0007^ea^ hoti, dosa...  mohavinayapariyosāno hoti. sammāsati, ānanda, bhāvitā  bahulīkatā rāgavinayapariyosānā hoti, dosa...  mohavinayapariyosānā hoti. sammāsamādhi, ānanda, bhāvito  bahulīkato rāgavinayapariyosāno ^a^P5.0006^ea^ hoti, dosa...  mohavinayapariyosāno hoti.

[03] ``iminā kho etaṃ, ānanda, pariyāyena veditabbaṃ yathā  imassevetaṃ ariyassa aṭṭhaṅgikassa maggassa adhivacanaṃ -- `brahmayānaṃ'  itipi, `dhammayānaṃ' itipi, `anuttaro saṅgāmavijayo' itipī''ti.  idamavoca bhagavā. idaṃ vatvāna sugato athāparaṃ etadavoca satthā  --

[21] ``yassa saddhā ca paññā ca, dhammā yuttā sadā dhuraṃ.

[22] hirī īsā mano yottaṃ, sati ārakkhasārathi..

[21] ``ratho sīlaparikkhāro, jhānakkho cakkavīriyo.

[22] upekkhā dhurasamādhi, anicchā parivāraṇaṃ..

[21] ``abyāpādo avihiṃsā, viveko yassa āvudhaṃ.

[22] titikkhā cammasannāho {vammasannāho (sī0)}, yogakkhemāya vattati..

[21] ``etadattani ^a^T5.0008^ea^ ^a^M3.0006^ea^ sambhūtaṃ, brahmayānaṃ anuttaraṃ.

[22] niyyanti dhīrā lokamhā, aññadatthu jayaṃ jaya''nti..  catutthaṃ.