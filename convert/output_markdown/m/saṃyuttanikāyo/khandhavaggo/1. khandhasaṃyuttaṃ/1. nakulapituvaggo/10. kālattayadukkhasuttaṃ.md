[03] 10^b^.^eb^ sāvatthinidānaṃ. ``rūpaṃ, bhikkhave, dukkhaṃ atītānāgataṃ; ko pana vādo  ^a^P3.0020^ea^ paccuppannassa! evaṃ passaṃ, bhikkhave, sutavā ariyasāvako atītasmiṃ rūpasmiṃ  anapekkho hoti; anāgataṃ rūpaṃ nābhinandati; paccuppannassa rūpassa nibbidāya virāgāya  nirodhāya paṭipanno hoti. vedanā dukkhā... saññā dukkhā... saṅkhārā dukkhā... viññāṇaṃ   ^a^T3.0026^ea^   dukkhaṃ atītānāgataṃ; ko pana vādo paccuppannassa! evaṃ passaṃ, bhikkhave, sutavā ariyasāvako  atītasmiṃ viññāṇasmiṃ anapekkho hoti; anāgataṃ viññāṇaṃ nābhinandati; paccuppannassa  viññāṇassa nibbidāya virāgāya nirodhāya paṭipanno hotī''ti. dasamaṃ.