[03] 5^b^.^eb^ evaṃ me sutaṃ -- ekaṃ samayaṃ bhagavā sāvatthiyaṃ viharati jetavane   ^a^T3.0018^ea^ anāthapiṇḍikassa ārāme. tatra kho bhagavā bhikkhū āmantesi -- ``bhikkhavo''ti.  ``bhadante''ti te bhikkhū bhagavato paccassosuṃ. bhagavā etadavoca -- ``samādhiṃ, bhikkhave,  bhāvetha; samāhito, bhikkhave, bhikkhu yathābhūtaṃ pajānāti. kiñca yathābhūtaṃ pajānāti? rūpassa  samudayañca atthaṅgamañca, vedanāya samudayañca atthaṅgamañca ^a^P3.0014^ea^, saññāya samudayañca  atthaṅgamañca, saṅkhārānaṃ samudayañca atthaṅgamañca, viññāṇassa samudayañca atthaṅgamañca''.

[03] ``ko ca, bhikkhave, rūpassa samudayo, ko vedanāya samudayo, ko saññāya samudayo, ko  saṅkhārānaṃ samudayo, ko viññāṇassa samudayo? idha, bhikkhave, bhikkhu abhinandati  abhivadati ajjhosāya tiṭṭhati.

[03] ``kiñca abhinandati abhivadati ajjhosāya tiṭṭhati? rūpaṃ abhinandati abhivadati  ajjhosāya tiṭṭhati. tassa rūpaṃ abhinandato abhivadato ajjhosāya tiṭṭhato uppajjati nandī.  yā rūpe nandī tadupādānaṃ. tassupādānapaccayā bhavo; bhavapaccayā jāti; jātipaccayā  ^a^V2.0014^ea^ jarāmaraṇaṃ sokaparidevadukkhadomanassupāyāsā sambhavanti. evametassa kevalassa  dukkhakkhandhassa samudayo hoti.

[03] ``vedanaṃ ^a^M2.0013^ea^ abhinandati...pe0... saññaṃ abhinandati... saṅkhāre abhinandati...  viññāṇaṃ abhinandati abhivadati ajjhosāya tiṭṭhati. tassa viññāṇaṃ abhinandato abhivadato  ajjhosāya tiṭṭhato uppajjati nandī. yā viññāṇe nandī tadupādānaṃ. tassupādānapaccayā bhavo;  bhavapaccayā jāti; jātipaccayā...pe0... ^a^T3.0019^ea^ evametassa kevalassa dukkhakkhandhassa samudayo hoti.

[03] ``ayaṃ, bhikkhave, rūpassa samudayo; ayaṃ vedanāya samudayo; ayaṃ saññāya samudayo; ayaṃ  saṅkhārānaṃ samudayo; ayaṃ viññāṇassa samudayo.

[03] ``ko ca, bhikkhave, rūpassa atthaṅgamo, ko vedanāya... ko saññāya... ko  saṅkhārānaṃ... ko viññāṇassa atthaṅgamo?

[03] idha, bhikkhave, nābhinandati nābhivadati nājjhosāya tiṭṭhati.

[03] ``kiñca nābhinandati nābhivadati nājjhosāya tiṭṭhati? rūpaṃ nābhinandati nābhivadati  nājjhosāya tiṭṭhati. tassa rūpaṃ anabhinandato anabhivadato anajjhosāya tiṭṭhato yā rūpe  nandī sā nirujjhati. tassa nandīnirodhā upādānanirodho; upādānanirodhā  bhavanirodho...pe0... evametassa kevalassa dukkhakkhandhassa nirodho hoti.

[03] ``vedanaṃ nābhinandati nābhivadati nājjhosāya tiṭṭhati. tassa vedanaṃ anabhinandato  anabhivadato anajjhosā ^a^P3.0015^ea^ tiṭṭhato yā vedanāya nandī sā nirujjhati. tassa  nandīnirodhā upādānanirodho; upādānanirodhā bhavanirodho...pe0... evametassa kevalassa  dukkhakkhandhassa nirodho hoti.

[03] ``saññaṃ nābhinandati...pe0... saṅkhāre nābhinandati nābhivadati nājjhosāya tiṭṭhati.  tassa ^a^V2.0015^ea^ saṅkhāre anabhinandato anabhivadato anajjhosāya tiṭṭhato yā saṅkhāresu  nandī sā nirujjhati. tassa nandīnirodhā upādānanirodho; upādānanirodhā  bhavanirodho...pe0... evametassa kevalassa dukkhakkhandhassa nirodho hoti.

[03] ``viññāṇaṃ nābhinandati nābhivadati ^a^T3.0020^ea^ nājjhosāya tiṭṭhati. tassa viññāṇaṃ anabhinandato  anabhivadato anajjhosāya tiṭṭhato yā viññāṇe nandī sā nirujjhati. tassa nandīnirodhā  upādānanirodho...pe0... evametassa kevalassa dukkhakkhandhassa nirodho hoti.

[03] ``ayaṃ ^a^M2.0014^ea^, bhikkhave, rūpassa atthaṅgamo, ayaṃ vedanāya atthaṅgamo, ayaṃ saññāya  atthaṅgamo, ayaṃ saṅkhārānaṃ atthaṅgamo, ayaṃ viññāṇassa atthaṅgamo''ti. pañcamaṃ.