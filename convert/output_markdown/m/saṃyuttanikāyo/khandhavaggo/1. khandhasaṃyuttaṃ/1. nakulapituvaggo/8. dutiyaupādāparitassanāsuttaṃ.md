[03] 8^b^.^eb^ sāvatthinidānaṃ ^a^T3.0024^ea^ ^a^V2.0018^ea^. ``upādāparitassanañca vo, bhikkhave,  desessāmi anupādāaparitassanañca. taṃ suṇātha...pe0... kathañca, bhikkhave, upādāparitassanā  hoti? idha, bhikkhave, assutavā puthujjano rūpaṃ `etaṃ mama, esohamasmi, eso me attā'ti  samanupassati. tassa taṃ rūpaṃ vipariṇamati aññathā hoti. tassa rūpavipariṇāmaññathābhāvā  uppajjanti sokaparidevadukkhadomanassupāyāsā. vedanaṃ etaṃ mama...pe0... saññaṃ etaṃ mama...  saṅkhāre etaṃ mama... viññāṇaṃ `etaṃ mama, esohamasmi, eso me attā'ti samanupassati.  tassa taṃ viññāṇaṃ vipariṇamati aññathā hoti. tassa viññāṇavipariṇāmaññathābhāvā uppajjanti  sokaparidevadukkhadomanassupāyāsā. evaṃ kho, bhikkhave, upādāparitassanā hoti.

[03] ``kathañca, bhikkhave, anupādāaparitassanā hoti? idha ^a^P3.0019^ea^, bhikkhave,  sutavā ariyasāvako rūpaṃ `netaṃ mama, nesohamasmi, na meso attā'ti samanupassati. tassa taṃ  rūpaṃ vipariṇamati aññathā hoti. tassa ^a^M2.0017^ea^ rūpavipariṇāmaññathābhāvā nuppajjanti  sokaparidevadukkhadomanassupāyāsā. vedanaṃ netaṃ mama... saññaṃ netaṃ mama... saṅkhāre netaṃ  mama... viññāṇaṃ `netaṃ mama, nesohamasmi, na meso attā'ti samanupassati. tassa taṃ viññāṇaṃ  vipariṇamati aññathā hoti. tassa viññāṇavipariṇāmaññathābhāvā nuppajjanti  sokaparidevadukkhadomanassupāyāsā ^a^T3.0025^ea^. evaṃ kho, bhikkhave, anupādāaparitassanā hotī''ti.  aṭṭhamaṃ.