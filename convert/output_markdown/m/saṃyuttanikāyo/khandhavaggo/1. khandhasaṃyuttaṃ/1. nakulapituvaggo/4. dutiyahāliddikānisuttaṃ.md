[03] 4^b^.^eb^ evaṃ me sutaṃ -- ekaṃ samayaṃ āyasmā mahākaccāno avantīsu viharati  kuraraghare papāte pabbate. atha ^a^P3.0013^ea^ kho hāliddikāni gahapati yenāyasmā  mahākaccāno...pe0... ekamantaṃ nisinno kho hāliddikāni ^a^T3.0017^ea^ gahapati āyasmantaṃ mahākaccānaṃ  etadavoca -- ``vuttamidaṃ, bhante, bhagavatā sakkapañhe -- `ye te samaṇabrāhmaṇā  taṇhāsaṅkhayavimuttā, te accantaniṭṭhā accantayogakkhemino accantabrahmacārino accantapariyosānā  seṭṭhā devamanussāna'''nti.

[03] ``imassa nu kho, bhante, bhagavatā saṃkhittena bhāsitassa kathaṃ vitthārena attho daṭṭhabbo''ti?

[03] ``rūpadhātuyā ^a^M2.0012^ea^ kho, gahapati, yo chando yo rāgo yā nandī yā taṇhā ye  upayupādānā cetaso adhiṭṭhānābhinivesānusayā, tesaṃ khayā virāgā nirodhā cāgā paṭinissaggā  cittaṃ suvimuttanti vuccati.

[03] ``vedanādhātuyā kho, gahapati... saññādhātuyā kho, gahapati... saṅkhāradhātuyā kho,  gahapati... viññāṇadhātuyā ^a^V2.0013^ea^ kho, gahapati, yo chando yo rāgo yā nandī yā taṇhā  ye upayupādānā cetaso adhiṭṭhānābhinivesānusayā, tesaṃ khayā virāgā nirodhā cāgā  paṭinissaggā cittaṃ suvimuttanti vuccati.

[03] ``iti kho, gahapati, yaṃ taṃ vuttaṃ bhagavatā sakkapañhe -- `ye te samaṇabrāhmaṇā  taṇhāsaṅkhayavimuttā te accantaniṭṭhā accantayogakkhemino accantabrahmacārino accantapariyosānā  seṭṭhā devamanussāna'''nti.

[03] ``imassa kho, gahapati, bhagavatā saṃkhittena bhāsitassa evaṃ vitthārena attho daṭṭhabbo''ti.  catutthaṃ.