[03]^b^1^eb^^b^.^eb^^b^Apubbapadavaṇṇanā^eb^ti ^a^M3.0001^ea^^a^V3.0001^ea^^a^P3.0001^ea^ atthasaṃvaṇṇanāvasena heṭṭhā aggahitatāya apubbassa abhinavassa padassa vaṇṇanā atthavibhāvanā. ‘‘Hitvā punappunāgatamattha’’nti (dī. ni. aṭṭha. 1.ganthārambhakathā) hi vuttaṃ. ^b^Mallesū^eb^ti ettha yaṃ vattabbaṃ, taṃ heṭṭhā vuttanayameva. ^b^Chāyūdakasampanne vanasaṇḍe viharatī^eb^ti anupiyasāmantā katassa vihārassa abhāvato. Yadi na tāva paviṭṭho, kasmā ‘‘pāvisī’’ti vuttanti āha ^b^‘‘pavisissāmī’’^eb^tiādi, tena avassaṃ bhāvini bhūte viya upacārā hontīti dasseti. Idāni tamatthaṃ upamāya vibhāvento ^b^‘‘yathā ki’’^eb^ntiādimāha. ^b^Eta^eb^nti etaṃ ‘‘atippago kho’’tiādikaṃ cintanaṃ ^b^ahosi. Ativiya^eb^^a^V3.0002^ea^^b^pago kho^eb^ti ativiya pātova. Channakopīnatāya, paribbājakapabbajjupagamena ca ^b^channaparibbājakaṃ,^eb^ na naggaparibbājakaṃ.

[03]^b^2^eb^^b^.^eb^ Yasmā bhagavato uccākulappasutataṃ, mahābhinikkhamananikkhantataṃ, anaññasādhāraṇadukkaracaraṇaṃ, vivekavāsaṃ, lokasambhāvitataṃ, ovādānusāsanīhi lokassa bahupakārataṃ, parappavādamaddanaṃ, mahiddhikataṃ ^a^P3.0002^ea^, mahānubhāvatanti evamādikaṃ taṃtaṃattapaccakkhaguṇavisesaṃ nissāya yebhuyyena ^a^M3.0002^ea^ aññatitthiyāpi bhagavantaṃ disvā ādaragāravabahumānaṃ dassentiyeva, tasmā vuttaṃ ^b^‘‘bhagavantaṃ disvā mānathaddhataṃ akatvā’’^eb^tiādi. ^b^Lokasamudācāravasenā^eb^ti lokopacāravasena. ^b^Cirassa^eb^nti cirakālena. ^b^Ādīni vadanti^eb^ upacāravasena. ^b^Tassā^eb^ti bhaggavagottassa paribbājakassa. ^b^Gihisahāyo^eb^ti gihikālato paṭṭhāya sahāyo. ^b^Paccakkhāto^eb^ti yenākārena paccakkhānā, taṃ dassetuṃ ^b^‘‘paccakkhāmī’’^eb^tiādi vuttaṃ.

[03]^b^3^eb^^b^.^eb^^b^Uddissā^eb^ti satthukārabhāvena uddissāti ayamettha adhippāyoti taṃ dassento ^b^‘‘bhagavā me’’^eb^tiādimāha. Yadā sunakkhattassa ‘‘bhagavantaṃ paccakkhāmī’’ti cittaṃ uppannaṃ, vācā bhinnā, tadā evassa bhagavatā saddhiṃ koci sambandho natthi asakyaputtiyabhāvato sāsanato paribāhirattā. Ayaṃ tāvettha sāsanayutti, sā panāyaṃ ṭhapetvā sāsanayuttikovide aññesaṃ na sammadeva visayoti bhagavā sabbasādhāraṇavasenassa attanā sambandhābhāvaṃ dassetuṃ ^b^‘‘api nū’’^eb^ti ādiṃ vatvā sunakkhattaṃ ^b^‘‘ko santo kaṃ paccācikkhasī’’^eb^ti āha. Yasmā mukhāgatoyaṃ sambandho, na pūjāgatādiko, yo ca yācakayācitabbatāvasena hoti, tadubhayañcettha natthīti dassento bhagavā sunakkhattaṃ ‘‘ko santo kaṃ paccācikkhasī’’ti avoca, tasmā tamatthaṃ dassetuṃ ^b^‘‘yācako vā’’^eb^tiādi vuttaṃ. Yācitako vā yācakaṃ paccācikkheyyāti sambandho. ^b^Tvaṃ pana neva yācako^eb^ ‘‘ahaṃ bhante bhagavantaṃ uddissa viharissāmī’’ti evaṃ mama santikaṃ anupagatattā. ^b^Na yācitako^eb^ ‘‘ehi tvaṃ sunakkhatta mamaṃ uddissa viharāhī’’ti evaṃ mayā apatthitattā.

[03]^b^Ko samāno^eb^ti yācakayācitakesu ko nāma honto. ^b^Ka^eb^nti yācakayācitakesu eva kaṃ nāma hontaṃ maṃ ^b^paccācikkhasi. Tucchapurisā^eb^ti ^a^P3.0003^ea^ jhānamaggādiuttarimanussadhammesu kassacipi abhāvā rittapurisā. Nanu cāyaṃ sunakkhatto lokiyajjhānāni, ekaccābhiññañca uppādesīti? Kiñcāpi uppādesi, tato pana bhagavati āghātuppādanena saheva parihīno ahosi. Aparādho nāma suppaṭipattiyā virajjhanahetubhūto kilesuppādoti āha ^b^‘‘yattako te aparādho,^eb^^a^V3.0003^ea^^b^tattako doso’’^eb^ti. ^b^Yāvañcā^eb^ti avadhiparicchedabhāvadassanaṃ ‘‘yāvañca ^a^M3.0003^ea^ tena bhagavatā’’tiādīsu (dī. ni. 1.3) viya. ^b^Te^eb^ti tayā. ^b^Ida^eb^nti nipātamattaṃ. ^b^Aparaddha^eb^nti aparajjhitaṃ. Idaṃ vuttaṃ hoti – ‘‘paccācikkhāmidānāhaṃ bhante bhagavanta’’ntiādīni vadantena tucchapurisa tayā yāvañcidaṃ aparaddhaṃ, na tassa aparādhassa pamāṇaṃ atthīti.

[03]^b^4^eb^^b^.^eb^^b^Manussadhammā^eb^ti bhāvanānuyogena vinā manussehi anuṭṭhātabbadhammā. So hi manussānaṃ cittādhiṭṭhānamattena ijjhanato tesaṃ sambhāvitadhammo viya ṭhito tathā vutto, manussaggahaṇañcettha tesu bahulaṃ pavattanato. ^b^Iddhibhūtaṃ pāṭihāriyaṃ,^eb^ na ādesanānusāsanīpāṭihāriyanti adhippāyo. ^b^Kate^eb^ti pavattite. ^b^Niyyātī^eb^ti niggacchati, vaṭṭadukkhato niggamanavasena pavattatīti attho. Dhamme hi niggacchante taṃsamaṅgipuggalo ‘‘niggacchatī’’ti vuccati, aṭṭhakathāyaṃ pana ni-saddo upasaggamattaṃ, yāti icceva atthoti dassetuṃ ^b^gacchatī^eb^ti attho vutto. ^b^Tatrā^eb^ti padhānabhāvena vuttassa atthassa bhummavasena ^a^P3.0004^ea^ paṭiniddesoti tasmiṃ dhamme sammā dukkhakkhayāya niyyanteti ayamettha atthoti dassento āha ^b^‘‘tasmiṃ…pe… saṃvattamāne’’^eb^ti.

[03]^b^5^eb^^b^.^eb^ Agganti ñāyatīti ^b^aggaññaṃ. Lokapaññatti^eb^nti lokassa paññāpanaṃ. ^b^Lokassa agga^eb^nti lokuppattisamaye ^b^‘‘idaṃ nāma lokassa agga’’nti evaṃ jānitabbaṃ^eb^ bujjhitabbaṃ. ^b^Aggamariyāda^eb^nti ādimariyādaṃ.

[03]^b^6^eb^^b^.^eb^^b^Ettakaṃ vippalapitvā^eb^ti ‘‘na dānāhaṃ bhante bhagavantaṃ uddissa viharissāmī’’ti, ‘‘na hi pana me bhante bhagavā uttarimanussadhammā iddhipāṭihāriyaṃ karotī’’ti, ‘‘na hi pana me bhante bhagavā aggaññaṃ paññapetī’’ti ca ettakaṃ vippalapitvā. Idaṃ kira so bhagavā satthukiccaṃ iddhipāṭihāriyaṃ, aggaññapaññāpanañca kātuṃ na sakkotīti pakāsento kathesi. Tenāha ^b^‘‘sunakkhatto kirā’’^eb^tiādi. Uttaravacanavasena patiṭṭhābhāvato ^b^appatiṭṭho.^eb^ Tato eva ^b^niravo^eb^ nissaddo.

[03]^b^Ādīnavadassanattha^eb^nti diṭṭhadhammikassa ādīnavassa dassanatthaṃ. Tenāha ^b^‘‘sayameva garahaṃ pāpuṇissasī’’^eb^ti. Samparāyikā pana ādīnavā anekavidhā, te dassento sunakkhatto na saddaheyyāti diṭṭhadhammikasseva gahaṇaṃ ^a^M3.0004^ea^. ^b^Anekakāraṇenā^eb^ti ‘‘itipi so bhagavā araha’’ntiādinā (dī. ni. 1.157, 255) anekavidhena vaṇṇakāraṇena. Evaṃ me avaṇṇo ^a^V3.0004^ea^ na bhavissatīti ajjhāsayena ^b^attano bālatāya^eb^ vaṇṇārahānaṃ ^b^avaṇṇaṃ kathetvā.^eb^ Evaṃ bhagavā makkhibhāve ādīnavaṃ dassetvā puna tassa kathane kāraṇaṃ vibhāvetuṃ ‘‘iti kho te’’tiādimāhāti taṃ dassetuṃ ^b^‘‘tato’’^eb^tiādi vuttaṃ. Evañhi sunakkhattassa appakopi vacanokāso na bhavissatīti. ^b^Apakkamī^eb^ti ^a^P3.0005^ea^ attanā yathāṭhitā vuṭṭhāya apasakki. ^b^Apakkanto^eb^ sāsanato bhaṭṭho. Tenāha ^b^‘‘cuto’’^eb^ti. ^b^Evamevā^eb^ti apakkamanto ca na yathā tathā apakkami, yathā pana kāyassa bhedā apāye nibbatteyya, evameva ^b^apakkami.^eb^