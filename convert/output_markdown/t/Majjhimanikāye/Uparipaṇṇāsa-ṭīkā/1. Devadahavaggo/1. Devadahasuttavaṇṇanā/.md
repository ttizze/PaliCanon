[03]^b^1^eb^^b^.^eb^ Dibbanti ^a^V2.0001^ea^^a^M2.0211^ea^ kāmaguṇehi kīḷanti, laḷanti, tesu vā viharanti, vijayasamatthatāyogena paccatthike vijetuṃ icchanti; issariyaṭṭhānādisakkāradānaggahaṇaṃ taṃtaṃatthānusāsanañca karontā voharanti, puññānubhāvappattāya jutiyā jotenti vāti ^b^devā vuccanti rājāno^eb^. Tathā hi te catūhi saṅgahavatthūhi janaṃ rañjayantā sayaṃ yathāvuttehi visesehi rājanti dibbanti sobhantīti ca, ^b^‘‘rājāno’’^eb^ti vuccanti. ^b^Tatthā^eb^ti tasmiṃ nigamadese. ^b^Sā^eb^ti pokkharaṇī. ^b^Ta^eb^nti taṃ, ‘‘devadaha’’nti laddhanāmaṃ pokkharaṇiṃ upādāya, tassa adūrabhavattāti keci. ^b^Sabbaṃ^eb^ sukhādibhedaṃ vedayitaṃ. ^b^Pubbe^eb^ti purimajātiyaṃ. ^b^Katakammapaccayā^eb^ti katassa kammassa paccayabhāvato jātaṃ kammaṃ paṭicca. Tena sabbāpi vedanā kammaphalabhūtā eva anubhavitabbāti dasseti. Tenāha ^b^‘‘iminā’’^eb^tiādi. ^b^Aniyametvā vutta^eb^nti, ‘‘santi, bhikkhave, eke samaṇabrāhmaṇā evaṃvādino’’ti evaṃ ime nāmāti avisesetvā vuttamatthaṃ. ^b^Niyametvā^eb^ti, ‘‘evaṃvādino, bhikkhave, nigaṇṭhā’’ti evaṃ visesetvā dasseti.

[03]^b^Kalisāsana^eb^nti ^a^V2.0002^ea^ parājayaṃ. Kalīti hi anattho vuccati, kalīti sasati vippharatīti ^b^kalisāsanaṃ,^eb^ parājayo. Kalīti vā kodhamānādikilesajāti, tāya pana ayuttavāditā ^b^kalisāsanaṃ^eb^. Taṃ ^b^āropetukāmo^eb^ vibhāvetukāmo ^a^M2.0212^ea^. ^b^Ye^eb^ kammaṃ kataṃ akataṃ vāti ^b^na jānanti, te kathaṃ^eb^ taṃ edisanti ^b^jānissanti^eb^. Ye ca kammaṃ pabhedato na jānanti, te kathaṃ tassa vipākaṃ jānissanti; vipākapariyositabhāvaṃ jānissanti, ye ca pāpassa kammassa paṭipakkhameva na jānanti; te kathaṃ tassa pahānaṃ kusalakammassa ca sampādanavidhiṃ jānissantīti imamatthaṃ dassento, ^b^‘‘uttari pucchāyapi eseva nayo’’^eb^ti āha.

[03]^b^2^eb^^b^.^eb^ Kiñcāpi ^b^cūḷadukkhakkhandhepi,^eb^ (ma. ni. 1.180) ^b^‘‘evaṃ sante’’^eb^ti iminā tesaṃ nigaṇṭhānaṃ ajānanabhāvo eva ujukaṃ pakāsito heṭṭhā desanāya tathā pavattattā. Tathā hi ^b^aṭṭhakathāyaṃ^eb^ (ma. ni. aṭṭha. 1.180) vuttaṃ – ‘‘evaṃ santeti tumhākaṃ evaṃ ajānanabhāve satī’’ti, tathāpi tattha uparidesanāya sambaddho evamattho vuccamāno yujjati, na aññathāti dassetuṃ idha, ^b^‘‘mahānigaṇṭhassa vacane sacce santeti attho’’^eb^ti vuttaṃ. ^b^Ettakassa ṭhānassā^eb^ti yathāvuttassa pañcaparimāṇassa kāraṇassa.

[03]^b^3^eb^^b^.^eb^ Anekavāraṃ visarañjanaṃ idha gāḷhāpalepanaṃ, na sāṭakassa viya littatāti āha – ^b^‘‘bahalūpa…pe… littena viyā’’^eb^ti. ^b^Vuttameva,^eb^ na puna vattabbaṃ, tattha vuttanayeneva veditabbanti adhippāyo.

[03]Imesaṃ nigaṇṭhānaṃ tādisassa tesaṃ abhāvato, ^b^‘‘jānanakālo siyā’’^eb^ti parikappavasena vadati. Tena evaṃ jānituṃ tehi sakkā siyā, tesañca dassanaṃ saccaṃ siyā. Yasmā tesaṃ dassanaṃ asaccaṃ, tasmā te na jāniṃsūti dasseti. ^b^Catūsu kālesū^eb^ti vaṇamukhassa parikantanakālo, sallassa esanakālo, abbuhanakālo, vaṇamukhe agadaṅgāraodahanakāloti imesu catūsu kālesu. ^b^Suddhante^eb^ti suddhakoṭṭhāse, dukkhassa anavasesato nijjīraṇaṭṭhena niddukkhabhāveti attho. ^b^Ekāya upamāyā^eb^ti, ‘‘sallena viddhassa hi viddhakāle vedanāya pākaṭakālo viyā’’ti imāya ekāya upamāya. ^b^Tayo atthā^eb^ti pubbe ahuvamhā vā no vā, pāpakammaṃ akarimhā vā no vā, evarūpaṃ vā pāpakammaṃ akarimhāti ime tayo atthā. ^b^Catūhi upamāhī^eb^ti vaṇamukhaparikantanādīhi catūhi upamāhi. ^b^Eko attho^eb^ti, ‘‘ettakaṃ dukkhaṃ nijjiṇṇa’’ntiādinā ^a^M2.0213^ea^ vutto eko attho. So hi dukkhanijjīraṇabhāvasāmaññā eko atthoti vutto.

[03]^b^4^eb^^b^.^eb^^b^Ime^eb^^a^V2.0003^ea^^b^pana^eb^ nigaṇṭhā. Āsaṅkāya ^b^viddhosmīti saññaṃ uppādetvā. Paccāharitu^eb^nti paccāvattituṃ, pariharitunti attho.

[03]^b^5^eb^^b^.^eb^^b^Atītavādaṃ saddahantāna^eb^nti, ‘‘atthi kho, bho, nigaṇṭhā pubbe pāpakammaṃ kata’’nti evaṃ atītaṃsaṃ ārabbha pavattaṃ mahānigaṇṭhassa vādaṃ saddahantānaṃ. ^b^Bhūtattā^eb^ti yathābhūtattā kiṃ aviparītameva atthaṃ ārammaṇaṃ katvā pavattāti pucchati. Sesapadesupi eseva nayo. Saha dhammenāti sahadhammo, so eva ^b^sahadhammiko^eb^ yathā ‘‘venayiko’’ti (a. ni. 8.11; pārā. 8). ‘‘Dhammo’’ti ettha kāraṇaṃ adhippetanti āha – ^b^‘‘sahetukaṃ sakāraṇa’’^eb^nti. Paṭiharati paṭivattetīti paṭihāro, vādo eva paṭihāro ^b^vādapaṭihāro;^eb^ taṃ, uttaranti attho. Tenāha – ^b^‘‘paccāgamanakavāda’’^eb^nti, codanaṃ parivattetvā paṭipākatikakaraṇanti attho. ^b^Tesa^eb^nti idaṃ āvuttivasena gahetabbaṃ, ‘‘tesaṃ saddhāchedakavādaṃ nāma tesaṃ dassetī’’ti.

[03]^b^6^eb^^b^.^eb^^b^Avijjā aññāṇā sammohā^eb^ti pariyāyavacanametaṃ. ^b^Avijjā^eb^ti vā avijjāya karaṇabhūtāya. ^b^Aññāṇenā^eb^ti ajānanena. ^b^Sammohenā^eb^ti sammuyhanena mahāmuḷhatāya. Sāmaṃyeva opakkamikā etarahi attano upakkamahetu dukkhavedanaṃ vediyamānaṃ – ‘‘yaṃkiñcāyaṃ…pe… pubbekatahetū’’ti ^b^viparītato saddahatha^eb^. Pubbekatahetuvādasaññitaṃ ^b^vipallāsaggāhaṃ gaṇhatha^eb^.

[03]^b^7^eb^^b^.^eb^^b^Diṭṭhadhammo vuccati^eb^ paccakkhabhūto, tattha veditabbaṃ phalaṃ ^b^diṭṭhadhammavedanīyaṃ^eb^. Tenāha – ^b^‘‘imasmiṃyeva attabhāve vipākadāyaka’’^eb^nti. ^b^Payogenā^eb^ti kāyikena payogena vā vācasikena vā payogena. ^b^Padhānenā^eb^ti padahanena cetasikena ussāhanena. Āsanne bhavantare vipācetuṃ na sakkā, pageva dūreti dassetuṃ, ^b^‘‘dutiye vā tatiye vā attabhāve’’^eb^ti vuttaṃ. Nibbattakabhāvato sukhavedanāya hitanti ^b^sukhavedanīyaṃ^eb^. Sā pana vipākavedanābhāvato ekantato iṭṭhārammaṇā eva hotīti āha ^b^‘‘iṭṭhārammaṇavipākadāyaka’’^eb^nti. ^b^Viparīta^eb^nti ^a^M2.0214^ea^ aniṭṭhārammaṇavipākadāyakaṃ. ^b^Nipphanne^eb^ti saddhiṃ aññena kammena nibbatte. ^b^Samparāyavedanīyassā^eb^ti upapajjavedanīyassa aparāpariyavedanīyassa. ^b^Evaṃ santepī^eb^ti kāmaṃ paripakkavedanīyanti diṭṭhadhammavedanīyameva vuccati, tathāpi atthettha atisayo diṭṭhadhammavisesabhāvato paripakkavedanīyassāti dassetuṃ, ^b^‘‘ayametthā’’^eb^tiādi vuttaṃ. Yasmiṃ divase kataṃ, tato ^b^sattadivasabbhantare^eb^.

[03]^b^Tatrā^eb^ti tasmiṃ paripakkavedanīyakammassa sattadivasabbhantare vipākadāne. ^b^Ekavāraṃ kasitvā nisīdi^eb^ chātajjhatto hutvā. ^b^Āgacchantī āha^eb^ – ‘‘ussūre bhattaṃ āharīyitthā’’ti domanassaṃ ^a^V2.0004^ea^ anuppādetvā yathā katapuññaṃ anumodati. ^b^Vijjotamānaṃ disvā,^eb^ ‘‘kiṃ nu kho idampi tappakāro, mama cittavikappamattaṃ, udāhu suvaṇṇamevā’’ti vīmaṃsanto ^b^yaṭṭhiyā paharitvā^eb^.

[03]Vāḷayakkhasañcaraṇattā rājagahūpacārassa ^b^nagare sahassabhaṇḍikaṃ cāresuṃ^eb^. Uppannarāgo ^b^cūḷāya ḍaṃsi. Rañño ācikkhitvā^eb^ti taṃ pavattiṃ rañño ācikkhitvā. ^b^Mallikāya vatthu^eb^ dhammapadavatthumhi (dha. pa. aṭṭha. 2ṃallikādevīvatthu) āgatena nayena kathetabbaṃ.

[03]^b^Maraṇasantikepi kataṃ,^eb^ pageva tato puretaraṃ atītattabhāvesu ca kataṃ. ^b^Idha nibbattitavipākoti vutto^eb^ avassaṃbhāvibhāvato. ^b^Samparāyavedanīyameva^eb^ bhavantare vipākadāyakabhāvato. ^b^Idha nibbattitaguṇotveva vutto,^eb^ na idha nibbattitavipākoti vimuttibhāvato. ^b^Paripakkavedanīyanti veditabbaṃ^eb^ heṭṭhā vuttaparipakkavedanīyalakkhaṇānativattanato. ^b^Sabbalahuṃ phaladāyikā^eb^ti etena phaluppādanasamatthatāyogena kammassa paripakkavedanīyatāti dasseti.

[03]Catuppañcakkhandhaphalatāya ^b^saññābhavūpagaṃ^eb^ kammaṃ ^b^bahuvedanīya^eb^nti vuttaṃ. Ekakhandhaphalattā ^b^asaññābhavūpagaṃ^eb^ kammaṃ ^b^appavedanīyaṃ^eb^. Keci pana, ‘‘arūpāvacarakammaṃ bahukālaṃ veditabbaphalattā bahuvedanīyaṃ, itaraṃ appavedanīyaṃ. Rūpārūpāvacarakammaṃ vā bahuvedanīyaṃ, parittakammaṃ appavedanīya’’nti vadanti. ^b^Savipākaṃ kamma^eb^nti paccayantarasamavāye vipākuppādanasamatthaṃ, na āraddhavipākameva. ^b^Avipākaṃ kamma^eb^nti paccayavekallena vipaccituṃ asamatthaṃ ahosikammādibhedaṃ.

[03]^b^8^eb^^b^.^eb^^b^Diṭṭhadhammavedanīyādīna^eb^nti ^a^M2.0215^ea^ diṭṭhadhammavedanīyādīnaṃ dasannaṃ kammānaṃ upakkamena kammānaṃ aññāthābhāvassa anāpādanīyattā yathāsabhāveneva kammāni tiṭṭhanti. Tattha nigaṇṭhānaṃ upakkamo nippayojanoti āha ^b^‘‘aphalo’’^eb^ti. Nigaṇṭhānaṃ padahanassa micchāvāyāmassa nipphalabhāvappavedano ^b^padhānacchedakavādo. Parehi vuttakāraṇehī^eb^ti yehi kāraṇehi nigaṇṭhānaṃ vādesu dosaṃ dassenti. Tehi parehi vuttakāraṇehi. Na hi lakkhaṇayuttena hetunā vinā paravādesu dosaṃ dassetuṃ sakkā. Tenāha ^b^‘‘sakāraṇā hutvā’’^eb^ti. ^b^Nigaṇṭhānaṃ vādā ca anuvādā cā^eb^ti nigaṇṭhehi vuccamānā sakasakasamayappavedikā vādāceva sāvakehi vuccamānā tesaṃ anuvādā ca. ^b^Viññūhi garahitabbaṃ kāraṇaṃ āgacchantī^eb^ti, ‘‘ayamettha doso’’ti tattha tattha viññūhi paṇḍitehi garahārahaṃ kāraṇaṃ upagacchanti, pāpuṇantīti attho. ^b^Tassattho^eb^tiādīsu ayaṃ saṅkhepattho ^a^V2.0005^ea^, ‘‘vuttanayena parehi vuttena kāraṇena sakāraṇā hutvā dosadassanavasena nigaṇṭhānaṃ vādā anuppattā, tato eva taṃ vādaṃ appasādanīyabhāvadassanena sosentā hetusampattivohārasukkhanena milāpentā dukkaṭakammakārinotiādayo dasa gārayhāpadesā upagacchantī’’ti.

[03]^b^9^eb^^b^.^eb^^b^Saṅgatibhāvahetū^eb^ti tattha tattha yadicchāya samuṭṭhitasaṅgatinimittaṃ. Sā pana saṅgati niyatilakkhaṇāti āha ^b^‘‘niyatibhāvakāraṇā’’^eb^ti. Acchejjasuttāvutābhejjamaṇi viya hi paṭiniyatatā niyatipavattīti. ^b^Chaḷabhijātihetū^eb^ti kaṇhābhijāti nīlābhijāti lohitābhijāti haliddābhijāti sukkābhijāti paramasukkābhijātīti imāsu abhijātīsu jātinimittaṃ. ^b^Pāpasaṅgatikā^eb^ti nihīnasaṅgatikā.

[03]^b^10^eb^^b^.^eb^^b^Anaddhabhūta^eb^nti ettha adhi-saddena samānattho ^b^addha^eb^-saddoti āha – ^b^‘‘anaddhabhūtanti anadhibhūta’’^eb^nti. Yathā āpāyiko attabhāvo mahatā dukkhena abhibhuyyati, na tathā ayanti āha – ^b^‘‘dukkhena anadhibhūto nāma manussattabhāvo vuccatī’’^eb^ti. ‘‘Acelako hotī’’tiādinā (dī. ni. 1.394) vuttāya ^b^nānappakārāya dukkarakārikāya^eb^ kilamathena. Yadi evaṃ ^a^M2.0216^ea^ kathaṃ dhutaṅgadharāti āha ^b^‘‘ye panā’’^eb^tiādi. ^b^Niyyānikasāsanasmiñhi vīriya^eb^nti vivaṭṭasannissitaṃ katvā pavattiyamānaṃ vīriyaṃ sarīraṃ khedantampi ^b^sammāvāyāmo nāma hoti^eb^ ñāyāraddhabhāvato.

[03]^b^Thero^eb^ti ettha āgatamahārakkhitatthero. ^b^Tisso sampattiyo^eb^ manussadevanibbānasampattiyo, sīlasamādhipaññāsampattiyo vā. ^b^Khuraggeyevā^eb^ti khure sīsagge eva, khure sīsaggato apanīte evāti adhippāyo. ^b^Aya^eb^nti, ‘‘issarakule nibbatto’’tiādinā vutto. Na sabbe eva sakkārapubbakaṃ pabbajitvā arahattaṃ pāpuṇantīti āha ^b^‘‘yo dāsikucchiya’’^eb^ntiādi. ^b^Rajatamuddika^eb^nti rajatamayaṃ aṅgulimuddikaṃ. ^b^Gorakapiyaṅgumattenapī^eb^ti kapitthachallikaṅgupupphagandhamattenapi.

[03]Dhammena ñāyena āgatasukhaṃ dhammasukhanti āha – ^b^‘‘saṅghato vā…pe… paccayasukha’’^eb^nti. ^b^Amucchito^eb^ti anajjhāpanno. Idāni taṃ anajjhāpannataṃ tassa ca phalaṃ dassetuṃ ^b^‘‘dhammikaṃ hī’’^eb^tiādi vuttaṃ. ^b^Imassā^eb^ti samudayassa. So hi pañcakkhandhassa dukkhassa kāraṇabhūtattā āsanno paccakkho katvā vutto. Tenāha ^b^‘‘paccuppannāna’’^eb^ntiādi. ^b^Saṅkhāra^eb^nti yathāraddhāya sātisayaṃ karaṇato saṅkhāranti laddhanāmaṃ balavavīriyaṃ ussoḷhiṃ. ^b^Padahato^eb^ti payuñjantassa pavattentassa. ^b^Maggena virāgo hotī^eb^ti ariyamaggena dukkhanidānassa virajjanā ^a^V2.0006^ea^ hoti. Tenāha ^b^‘‘idaṃ vuttaṃ hotī’’^eb^ti. ^b^Iminā sukhāpaṭipadā khippābhiññā kathitā^eb^ akasireneva sīghataraṃ maggapajānatāya bodhitattā. ^b^Majjhattatākāro^eb^ti vīriyūpekkhamāha. ^b^Saṅkhāraṃ tattha padahatī^eb^ti padhānasaṅkhāraṃ tattha dukkhanidānassa virajjananimittaṃ virajjanatthaṃ padahati. Kathaṃ? ^b^Maggappadhānena^eb^ catukiccappadhāne ariyamagge vāyāmena ^b^padahati^eb^ vāyamati. ^b^Ajjhupekkhato^eb^ti vīriyassa anaccāraddhanātisithilatāya vīriyasamatāyojane byāpārākaraṇena ajjhupekkhato. Tenāha ^b^‘‘upekkhaṃ bhāventassā’’^eb^ti. Upekkhābhāvanā ca nāmettha tathāpavattā ariyamaggabhāvanā evāti āha – ^b^‘‘maggabhāvanāya bhāvetī’’^eb^ti.

[03]Ettha ca evaṃ pāḷiyā padayojanā veditabbā, – ‘‘so evaṃ pajānāti. Kathaṃ? Saṅkhāraṃ me padahato saṅkhārapadahanā imassa dukkhanidānassa virāgo hoti ^a^M2.0217^ea^, ajjhupekkhato me upekkhanā imassa dukkhanidānassa virāgo hotī’’ti. Paṭipajjamānassa cāyaṃ pubbabhāgavīmaṃsassāti gahetabbaṃ. Tattha ^b^saṅkhārappadhānā^eb^ti sammasanapadena sukheneva khippataraṃ bhāvanāussukkāpanavīriyaṃ dassitanti sukhāpaṭipadā khippābhiññā dassitā. ^b^Ajjhupekkhato^eb^ti ettha kassaci nātidaḷhaṃ katvā pavattitavīriyenapi dukkhanidānassa virāgo hoti vipassanamanuyuñjatīti dassitaṃ. Ubhayatthāpi catutthīyeva paṭipadā vibhāvitāti daṭṭhabbaṃ. Idāni, ‘‘yassa hi khvāssa…pe… upekkhaṃ tattha bhāvetī’’ti vārehi tāsaṃyeva paṭipadānaṃ vasena tesaṃ puggalānaṃ paṭipatti dassitā. Vaṭṭadukkhanidānassa parijiṇṇaṃ imehi vārehi dukkhakkhayo vibhāvito.

[03]^b^11^eb^^b^.^eb^^b^Baddhacitto^eb^ti sambaddhacitto. ^b^Bahalacchando^eb^ti bahalataṇhāchando. ^b^Aticaritvā^eb^ti atikkamitvā. Naṭasatthavidhinā naccanakā ^b^naṭā, naccakā^eb^ itare. ^b^Somanassaṃ uppajjati,^eb^ ‘‘īdisaṃ nāma itthiṃ pariccaji’’nti. ^b^Chijjā^eb^ti dvidhā hotu. ^b^Bhijjā^eb^ti bhijjatu. ‘‘Chijja vā bhijjavā’’ti padadvayenapi vināsameva vadati. ^b^Ñatvā^eb^ti pubbabhāgañāṇena jānitvā. ^b^Tadubhaya^eb^nti saṅkhārapadahanaupekkhābhāvanaṃ.

[03]^b^12^eb^^b^.^eb^^b^Pesentassā^eb^ti vāyamantassa. ^b^Taṃ sandhāyā^eb^ti dukkhāya paṭipadāya niyyānataṃ sandhāya.

[03]^b^Usukāro viya yogī^eb^ tejanassa viya cittassa ujukaraṇato. Gomutta^b^vaṅkaṃ,^eb^ candalekhā^b^kuṭilaṃ,^eb^ naṅgalakoṭi^b^jimhaṃ^eb^ cittaṃ. ^b^Alātā viya vīriyaṃ^eb^ ātāpana-paritāpanato. ^b^Kañcikatelaṃ^eb^^a^V2.0007^ea^^b^viya saddhā^eb^ sinehanato. ^b^Namanadaṇḍako viya lokuttaramaggo^eb^ nibbānārammaṇe cittassa nāmanato. ^b^Lokuttaramaggena^eb^ cittassa ^b^ujukaraṇaṃ^eb^ bhāvanābhisamayato daṭṭhabbaṃ. Antadvayavajjitā majjhimā paṭipattīti katvā ^b^kilesagaṇavijjhanaṃ^eb^ pahānābhisamayo. Itarā pana paṭipadā dandhābhiññāti imesaṃ dvinnaṃ bhikkhūnaṃ ^b^imāsu dvīsu^eb^ yathāvuttāsu khippābhiññāsu ^b^kathitāsu, itarāpi kathitāva honti^eb^ lakkhaṇahāranayena paṭipadāsāmaññato. ^b^Sahāgamanīyāpi vā paṭipadā kathitāva,^eb^ ‘‘na heva anaddhabhūtaṃ atthāna’’ntiādinā pubbabhāgapaṭipadāya kathitattā. ‘‘Āgamanīyapaṭipadā pana na kathitā’’ti ^a^M2.0218^ea^ idaṃ savisesaṃ ajjhupekkhassa akathitataṃ sandhāya vuttanti daṭṭhabbaṃ. ^b^Nikkhamanadesana^eb^nti nikkhamanupāyaṃ desanaṃ. Sesaṃ suviññeyyameva.

[06]Devadahasuttavaṇṇanāya līnatthappakāsanā samattā.