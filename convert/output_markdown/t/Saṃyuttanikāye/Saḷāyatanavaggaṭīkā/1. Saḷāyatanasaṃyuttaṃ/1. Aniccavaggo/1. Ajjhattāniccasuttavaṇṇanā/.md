[03]^b^1^eb^^b^.^eb^ Cakkhatīti ^a^V2.0001^ea^^a^M2.0281^ea^^b^cakkhu,^eb^ ñāṇaṃ, yathāsabhāvato ārammaṇassa jānanena samavisamaṃ ācikkhantaṃ viya pavattatīti attho. Tathā maṃsacakkhu. Tampi hi rūpadassane cakkhatīti ^b^cakkhu^eb^. Buddhānaṃyeva cakkhūti ^b^buddhacakkhu,^eb^ asādhāraṇato hi sattasantānesu sassatucchedadiṭṭhi anulomikañāṇayathābhūtañāṇānañceva kāmarāgānusayādīnañca yāthāvato vibhāvitañāṇaṃ āsayānusayañāṇaṃ indriyaparopariyattañāṇañca. Heṭṭhimā tayo maggā catusaccadhammesu vuttākārena pavattiyā dhamme cakkhūti ^b^dhammacakkhu,^eb^ tathā tesaṃ phalāni taṃtaṃpaṭipakkhesu paṭippassaddhipahānavasena ^a^V2.0002^ea^ pavattanato. Samantato sabbadhammesu cakkhukiccasādhanato ^b^samantacakkhu,^eb^ sabbaññutaññāṇaṃ. Dibbavihārasannissayena laddhabbato devānaṃ dibbacakkhu viyāti taṃ ^b^dibbacakkhu,^eb^ abhiññāviseso. Ālokaṃ vaḍḍhetvā rūpadassanato ^b^‘‘ālokapharaṇenā’’^eb^ti vuttaṃ. ‘‘Idaṃ dukkhaṃ ariyasaccanti me, bhikkhave, pubbe ananussutesu dhammesu cakkhuṃ udapādī’’tiādinā (saṃ. ni. 5.1081; mahāva. 15) nayena ^a^M2.0282^ea^ āgatattā catusaccaparicchedakañāṇaṃ ‘‘paññācakkhū’’ti vuttaṃ. Tadidaṃ ‘‘vipassanāñāṇa’’nti vadanti, ‘‘vipassanāmaggaphalapaccavekkhaṇañāṇānī’’ti apare.

[03]Paccayabhūtehi etehi abhisambharīyantīti sambhārā, upatthambhabhūtā catusamuṭṭhānikarūpā. Saha sambhārehīti ^b^sasambhāraṃ^eb^. Mahābhūtānaṃ upādāya pasīdatīti ^b^pasādo. Akkhikūpake akkhipaṭalehī^eb^ti ubhohi akkhidalehi. ^b^Sambhavo^eb^ti āpodhātumeva sambhavabhūtamāha. Idha ^b^‘‘terasa sambhārā’’^eb^ti vuttaṃ. ^b^Aṭṭhasāliniyaṃ^eb^ (dha. sa. aṭṭha. 596) pana saṇṭhānena saddhiṃ ‘‘cuddasa sambhārā’’ti āgataṃ. Tattha ^b^saṇṭhāna^eb^nti vaṇṇāyatanameva parimaṇḍalādisaṇṭhānabhūtaṃ. Visuṃ vacanaṃ pana nesaṃ tathābhūtānaṃ atathābhūtānañca āpodhātuvaṇṇāyatanānaṃ yathāvutte maṃsapiṇḍe vijjamānattā. Sambhavassa catudhātunissitehi saha vuttassa dhātuttayanissitatā yojetabbā. ^b^Diṭṭhimaṇḍale^eb^ti abhimukhaṃ ṭhitānaṃ paṭibimbapaññāyanaṭṭhānabhūte cakkhusaññitāya diṭṭhiyā pavattiṭṭhānabhūte maṇḍale. ^b^Sanniviṭṭha^eb^nti etena cakkhupasādassa anekakalāpagatabhāvo dassito. Tathā hi so satta akkhipaṭalāni abhibyāpetvā vattati. Yasmā so satta akkhipaṭalāni byāpetvā ṭhitehi attano nissayabhūtehi katūpakāraṃ taṃnissiteheva āyuvaṇṇādīhi anupālitaparivāritaṃ tisantatirūpasamuṭṭhāpakehi utucittāhārehi upatthambhiyamānaṃ hutvā tiṭṭhati. ^b^Rūpadassanasamattha^eb^nti attānaṃ nissāya pavattaviññāṇassa vasena rūpāyatanadassanasamatthaṃ. ^b^Vitthārakathā^eb^ti tassa cakkhuno sotādīnañca hetupaccayādivasena ceva lakkhaṇādivasena ca vitthārakathā.

[03]^b^Sammasanacāracitta^eb^nti vipassanāya pavattiṭṭhānabhūtaṃ vipassitabbaṃ cittaṃ. Keci ‘‘vipassanupagatakiriyamayacitta’’nti vadanti, taṃ tesaṃ matimattaṃ. Tīṇi lakkhaṇāni dassetvā vipassanaṃ ussukkāpetvā arahattassa pāpanavasena desanāya pavattattā.

[06]Ajjhattāniccasuttavaṇṇanā niṭṭhitā.