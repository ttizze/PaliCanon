[03]^b^1^eb^^b^.^eb^ Dutiyasuttādīnipi ^a^V2.0001^ea^^a^M2.0001^ea^ paṭiccasamuppādavaseneva desitānīti āha ^b^‘‘paṭhamaṃ paṭiccasamuppādasutta’’^eb^nti. ^b^Tatrā^eb^ti padaṃ ye desakālā idha viharaṇakiriyāya visesanabhāvena vuttā, tesaṃ paridīpananti dassento ^b^‘‘yaṃ samayaṃ…pe… dīpetī’’^eb^ti āha. Taṃ-saddo hi vuttassa atthassa paṭiniddeso, tasmā idha desassa kālassa vā paṭiniddeso bhavituṃ arahati, na aññassa. Ayaṃ tāva tatrasaddassa paṭiniddesabhāve atthavibhāvanā. Yasmā pana īdisesu ṭhānesu tatrasaddo dhammadesanāvisiṭṭhaṃ desaṃ kālañca vibhāveti, tasmā vuttaṃ ^b^‘‘bhāsitabbayutte vā desakāle’’^eb^ti ^a^V2.0002^ea^. Tena ^b^tatrā^eb^ti yattha bhagavā dhammadesanatthaṃ bhikkhū ālapi abhāsi, tādise dese, kāle vāti attho. ^b^Na hī^eb^tiādinā tamevatthaṃ samattheti.

[03]Nanu ca yattha ṭhito bhagavā ‘‘akālo kho tāvā’’tiādinā bāhiyassa dhammadesanaṃ paṭikkhipi, tattheva antaravīthiyaṃ ṭhitova tassa dhammaṃ ^a^M2.0002^ea^ desesīti? Saccametaṃ. Adesetabbakāle adesanāya hi idaṃ udāharaṇaṃ. Tenāha ^b^‘‘akālo kho tāvā’’^eb^ti. Yaṃ pana tattha vuttaṃ ‘‘antaragharaṃ paviṭṭhamhā’’ti, tampi tassa akālabhāvasseva pariyāyena dassanatthaṃ vuttaṃ. Tassa hi tadā addhānaparissamena rūpakāye akammaññatā ahosi, balavapītivegena nāmakāye. Tadubhayassa vūpasamaṃ āgamento papañcaparihāratthaṃ bhagavā ‘‘akālo kho’’ti pariyāyena paṭikkhipi. Adesetabbadese adesanāya pana udāharaṇaṃ ‘‘atha kho bhagavā maggā okkamma aññatarasmiṃ rukkhamūle nisīdi, vihārato nikkhamitvā vihārapacchāyāyaṃ paññatte āsane nisīdī’’ti evamādikaṃ idha ^b^ādi^eb^saddena saṅgahitaṃ. ‘‘Sa kho so bhikkhave bālo idha pāpāni kammāni karitvā’’ti evamādīsu (ma. ni. 3.248) padapūraṇamatte ^b^kho^eb^-saddo, ‘‘dukkhaṃ kho agāravo viharati appatisso’’tiādīsu (a. ni. 4.21) avadhāraṇe, ‘‘kittāvatā nu kho, āvuso, satthu pavivittassa viharato sāvakā vivekaṃ nānusikkhantī’’tiādīsu (ma. ni. 1.31) ādikālatthe, vākyārambheti attho. Tattha padapūraṇena vacanālaṅkāramattaṃ kataṃ hoti, ādikālatthena vākyassa upaññāsamattaṃ, avadhāraṇatthena pana niyamadassanaṃ. ‘‘Tasmā āmantesi evā’’ti āmantane niyamo dassito hotīti.

[03]^b^‘‘Bhagavāti lokagarudīpana’’^eb^nti kasmā vuttaṃ, nanu pubbe ‘‘bhagavā’’ti padaṃ vuttanti? Yadipi pubbe vuttaṃ, taṃ pana yathāvuttaṭṭhāne viharaṇakiriyāya kattuvisesadassanaparaṃ, na āmantanakiriyāya, idha pana āmantanakiriyāya, tasmā tadatthaṃ puna bhagavāti pāḷiyaṃ vuttanti. Tassatthaṃ dassetuṃ ^b^‘‘bhagavāti lokagarudīpana’’^eb^nti āha. ^b^Kathāsavanayuttapuggalavacana^eb^nti vakkhamānāya paṭiccasamuppādadesanāya savanayogyapuggalavacanaṃ. Catūsupi parisāsu bhikkhū eva edisānaṃ desanānaṃ visesena bhājanabhūtāti sātisayena sāsanasampaṭiggāhakabhāvadassanatthaṃ idha bhikkhugahaṇanti dassetvā idāni saddatthaṃ dassetuṃ ^b^‘‘apicā’’^eb^ti āha. Tattha ^b^bhikkhakoti bhikkhū^eb^ti bhikkhanasīlattā bhikkhanadhammattā bhikkhūti attho. ^b^Bhikkhācariyaṃ ajjhupagato^eb^ti buddhādīhipi ajjhupagataṃ bhikkhācariyaṃ uñchācariyaṃ ajjhupagatattā anuṭṭhitattā bhikkhu. Yo hi koci appaṃ vā mahantaṃ vā bhogakkhandhaṃ pahāya agārasmā anagāriyaṃ pabbajito, so kasigorakkhādīhi ^a^V2.0003^ea^^a^M2.0003^ea^ jīvikakappanaṃ hitvā liṅgasampaṭicchaneneva bhikkhācariyaṃ ajjhupagatattā bhikkhu. Parapaṭibaddhajīvikattā vā vihāramajjhe kājabhattaṃ bhuñjamānopi bhikkhācariyaṃ ajjhupagatoti bhikkhu piṇḍiyālopabhojanaṃ nissāya pabbajjāya ussāhajātattā vā bhikkhācariyaṃ ajjhupagatoti bhikkhūti evamettha attho daṭṭhabbo.

[03]^b^Ādinā nayenā^eb^ti ‘‘bhinnapaṭadharoti bhikkhu, bhindati pāpake akusale dhammeti bhikkhu, bhinnattā pāpakānaṃ akusalānaṃ dhammānaṃ bhikkhū’’tiādinā ^b^vibhaṅge^eb^ (vibha. 509) āgatanayena. ^b^Ñāpane^eb^ti avabodhane, paṭivedaneti attho. ^b^Bhikkhanasīlatā,^eb^ na kasivāṇijjādīhi jīvanasīlatā. ^b^Bhikkhanadhammatā^eb^ ‘‘uddissa ariyā tiṭṭhantī’’ti (jā. 1.7.59) evaṃ vuttabhikkhanasabhāvatā, na yācanākohaññasabhāvatā. ^b^Bhikkhane sādhukāritā^eb^ ‘‘uttiṭṭhe nappamajjeyyā’’ti (dha. pa. 168) vacanaṃ anussaritvā tattha appamajjatā. Atha vā ^b^sīlaṃ^eb^ nāma pakatisabhāvo. Idha pana tathādhiṭṭhānaṃ. ^b^Dhammo^eb^ti vataṃ. Apare pana ^b^‘‘sīlaṃ^eb^ nāma vatavasena samādānaṃ. ^b^Dhammo^eb^ nāma paveṇi-āgataṃ cārittaṃ. ^b^Sādhukāritā^eb^ sakkaccakāritā ādarakiriyā’’ti vaṇṇenti.

[03]^b^Hīnādhikajanasevitavutti^eb^nti ye bhikkhubhāve ṭhitāpi jātimadādivasena uddhatā unnaḷā, ye ca gihibhāve paresu atthikabhāvampi anupagatatāya bhikkhācariyaṃ paramakāpaññaṃ maññanti, tesaṃ ubhayesampi yathākkamaṃ ‘‘bhikkhavo’’ti vacanena hīnajanehi daliddehi paramakāpaññataṃ pattehi parakulesu bhikkhācariyāya jīvikaṃ kappentehi sevitaṃ vuttiṃ pakāsento uddhatabhāvaniggahaṃ karoti, adhikajanehi uḷārabhogakhattiyakulādito pabbajitehi buddhādīhi ājīvasodhanatthaṃ sevitaṃ vuttiṃ pakāsento dīnabhāvaniggahaṃ karotīti yojetabbaṃ. Yasmā ‘‘bhikkhavo’’ti vacanaṃ āmantanabhāvato abhimukhīkaraṇaṃ, pakaraṇato sāmatthiyato ca sussūsājananaṃ, sakkaccasavanamanasikāraniyojanañca hoti, tasmā tamatthaṃ dassento ^b^‘‘bhikkhavoti iminā’’^eb^tiādimāha.

[03]Tattha ^b^sādhukaṃ manasikārepī^eb^ti sādhukaṃ savane sādhukaṃ manasikāre ca. Kathaṃ pavattitā savanādayo sādhukaṃ pavattitā hontīti? ‘‘Addhā imāya ^a^M2.0004^ea^ paṭipattiyā sakalasāsanasampatti hatthagatā bhavissatī’’ti ādaragāravayogena kathādīsu aparibhavādinā ca. Vuttañhi ‘‘pañcahi, bhikkhave, dhammehi samannāgato suṇanto saddhammaṃ bhabbo niyāmaṃ okkamituṃ kusalesu dhammesu sammattaṃ. Katamehi pañcahi? Na kathaṃ paribhoti, na kathikaṃ paribhoti, na attānaṃ paribhoti ^a^V2.0004^ea^, avikkhittacitto dhammaṃ suṇāti ekaggacitto, yoniso ca manasi karoti. Imehi kho, bhikkhave, pañcahi dhammehi samannāgato suṇanto saddhammaṃ bhabbo niyāmaṃ okkamituṃ kusalesu dhammesu sammatta’’nti (a. ni. 5.151). Tenāha ^b^‘‘sādhukaṃ manasikārāyattā hi sāsanasampattī’’^eb^ti. ^b^Sāsanasampatti^eb^ nāma sīlādinipphatti. ^b^Paṭhamaṃ uppannattā^eb^ adhigamavasena. ^b^Satthucariyānuvidhāyakattā^eb^ sīlādiguṇānuṭṭhānena. Tiṇṇaṃ yānānaṃ vasena anudhammapaṭipattisambhavato ^b^sakalasāsanapaṭiggāhakattā^eb^.

[03]^b^Santikattā^eb^ti samīpabhāvato. ^b^Santikāvacarattā^eb^ti sabbakālaṃ saṃvuttibhāvato. ^b^Yathānusiṭṭha^eb^nti anusāsaniyānurūpaṃ, anusāsaniṃ anavasesato paṭiggahetvāti attho. ^b^Ekacce bhikkhū^eb^ti ye paṭiccasamuppādadhamme desanāpasutā, te. Pubbe ‘‘sabbaparisasādhāraṇā hi bhagavato dhammadesanā’’tiādinā bhikkhūnaṃ eva āmantanakāraṇaṃ dassetvā idāni bhikkhū āmantetvā dhammadesanāya payojanaṃ dassetuṃ ^b^kimatthaṃ pana bhagavā^eb^ti codanaṃ samuṭṭhāpeti. Tattha ^b^aññaṃ cintentā^eb^ti aññavihitā. ^b^Vikkhittacittā^eb^ti asamāhitacittā. ^b^Dhammaṃ paccavekkhantā^eb^ti hiyyo tato paradivasesu vā sutadhammaṃ pati manasā avekkhantā. Bhikkhū āmantetvā dhamme desiyamāne ādito paṭṭhāya desanaṃ sallakkhetuṃ sakkotīti imamevatthaṃ byatirekamukhena dassetuṃ ^b^‘‘te anāmantetvā’’^eb^tiādi vuttaṃ.

[03]^b^Bhikkhavo^eb^ti ca sandhivasena i-kāralopo daṭṭhabbo ‘‘bhikkhavo itī’’ti, ayañhi itisaddo hetuparisamāpanādipadatthavipariyāyapakārāvadhāraṇanidassanādianekatthapabhedo. Tathā hesa ‘‘ruppatīti kho, bhikkhave, tasmā ‘rūpa’nti vuccatī’’tiādīsu (saṃ. ni. 3.79) hetumhi dissati, ‘‘tasmātiha me, bhikkhave, dhammadāyādā bhavatha, mā āmisadāyādā’’tiādīsu (ma. ni. 1.29) parisamāpane, ‘‘iti vā evarūpā visūkadassanā paṭivirato’’tiādīsu (dī. ni. 1.13) ādiatthe ‘‘māgaṇḍiyoti tassa brāhmaṇassa saṅkhā samaññā paññatti ^a^M2.0005^ea^ vohāro nāmaṃ nāmakammaṃ nāmadheyyaṃ nirutti byañjanaṃ abhilāpo’’tiādīsu (mahāni. 73, 75) padatthavipariyāye, ‘‘iti kho, bhikkhave, sappaṭibhayo bālo, appaṭibhayo paṇḍito. Saupaddavo bālo, anupaddavo paṇḍito’’tiādīsu (ma. ni. 3.124) pakāre, ‘‘atthi idappaccayā jarāmaraṇanti iti puṭṭhena satā, ānanda, atthītissa vacanīyaṃ. Kiṃ paccayā jarāmaraṇanti iti ce vadeyya, jātipaccayā jarāmaraṇanti iccassa vacanīya’’ntiādīsu (dī. ni. 2.96) avadhāraṇe, ‘‘sabbamatthīti kho, kaccāna, ayameko anto, sabbaṃ natthīti ayaṃ dutiyo anto’’tiādīsu (saṃ. ni. 2.15; 3.90) nidassane ^a^V2.0005^ea^. Idhāpi nidassane eva daṭṭhabbo. ^b^Bhikkhavo^eb^ti āmantanākāro tamesa iti-saddo nidasseti ‘‘bhikkhavoti āmantesī’’ti. Iminā nayena ^b^bhaddante^eb^tiādīsupi yathārahaṃ itisaddassa attho veditabbo.

[03]Pubbe ‘‘bhagavā āmantesī’’ti vuttattā bhagavato paccassosunti idha bhagavatoti sāmivacanaṃ āmantanameva sambandhīantaraṃ apekkhatīti iminā adhippāyena ^b^‘‘bhagavato āmantanaṃ paṭiassosu’’^eb^nti vuttaṃ. ^b^Bhagavato^eb^ti idaṃ pana paṭissavasambandhena sampadānavacanaṃ. Ettāvatā yaṃ kāladesadesakaparisāpadesapaṭimaṇḍitaṃ nidānaṃ bhāsitanti sambandho. Etthāha – kimatthaṃ pana dhammavinayasaṅgahe kariyamāne nidānavacanaṃ, nanu bhagavatā bhāsitavacanasseva saṅgaho kātabboti? Vuccate – desanāya ṭhitiasammosasaddheyyabhāvasampādanatthaṃ. Kāladesadesakanimittaparisāpadesehi upanibandhitvā ṭhapitā hi desanā ciraṭṭhitikā hoti asammosadhammā saddheyyā ca, desakālakattusotunimittehi upanibandho viya vohāravinicchayo. Teneva cāyasmatā mahākassapena ‘‘paṭiccasamuppādasuttaṃ, āvuso ānanda, kattha bhāsita’’ntiādinā desādipucchāsu katāsu tāsaṃ vissajjanaṃ karontena dhammabhaṇḍāgārikena ‘‘evaṃ me suta’’nti āyasmatā ānandena imassa suttassa nidānaṃ bhāsitaṃ.

[03]Apica satthu sampattipakāsanatthaṃ nidānavacanaṃ. Tathāgatassa hi bhagavato pubbaracanānumānāgamatakkābhāvato sammāsambuddhabhāvasiddhi. Na hi sammāsambuddhassa ^a^M2.0006^ea^ pubbaracanādīhi attho atthi, sabbattha appaṭihatañāṇacāratāya ekappamāṇattā ca ñeyyadhammesu. Tathā ācariyamuṭṭhidhammamacchariyasatthusāvakānurodhābhāvato khīṇāsavattasiddhi. Na hi sabbaso khīṇāsavassa te sambhavantīti suvisuddhā cassa parānuggahappavatti, evaṃ desakasaṃkilesabhūtānaṃ diṭṭhisīlasampadādūsakānaṃ avijjātaṇhānaṃ accantābhāvasaṃsūcakehi ñāṇasampadāpahānasampadābhibyañjanakehi ca saṃbuddhavisuddhabhāvehi purimavesārajjadvayasiddhi, tato eva ca antarāyikaniyyānikadhammesu sammohābhāvasiddhito pacchimavesārajjadvayasiddhīti bhagavato catuvesārajjasamannāgamo attahitaparahitapaṭipatti ca nidānavacanena pakāsitā hoti, tattha tattha sampattaparisāya ajjhāsayānurūpaṃ ṭhānuppattikapaṭibhānena dhammadesanādīpanato, idha pana mūladvayavasena antadvayarahitassa tisandhikālabandhassa catubbidhanayasaṅkhepagambhīrabhāvayuttassa paṭiccasamuppādassa bodhiyā nidassanato cāti yojetabbaṃ. Tena vuttaṃ ‘‘satthu sampattipakāsanatthaṃ nidānavacana’’nti.

[03]Tathā ^a^V2.0006^ea^ sāsanasampattipakāsanatthaṃ nidānavacanaṃ. Ñāṇakaruṇāpariggahitasabbakiriyassa hi bhagavato natthi niratthikā pavatti, attahitatthā vā, tasmā paresaṃ eva atthāya pavattasabbakiriyassa sammāsambuddhassa sakalampi kāyavacīmanokammaṃ yathāpavattaṃ vuccamānaṃ diṭṭhadhammikasamparāyikaparamatthehi yathārahaṃ sattānaṃ anusāsanaṭṭhena sāsanaṃ, na kabbaracanā. Tayidaṃ satthucaritaṃ kāladesadesakaparisāpadesehi saddhiṃ tattha tattha nidānavacanehi yathārahaṃ pakāsīyati, idha pana dvādasapadikapaccayākāravibhāvanena tena. Tena vuttaṃ ‘‘sāsanasampattipakāsanatthaṃ nidānavacana’’nti.

[03]Apica satthu pamāṇabhāvappakāsanena sāsanassa pamāṇabhāvadassanatthaṃ nidānavacanaṃ, tañcassa pamāṇabhāvadassanaṃ heṭṭhā vuttanayānusārena ‘‘bhagavā’’ti ca iminā padena vibhāvitanti veditabbaṃ. ‘‘Bhagavā’’ti ca iminā tathāgatassa rāgadosamohādi-sabbasaṃkilesamaladuccaritādidosappahānadīpanena vacanena anaññasādhāraṇasuparisuddhañāṇakaruṇādiguṇavisesayogaparidīpanena tato eva sabbasattuttamabhāvadīpanena ayamattho sabbathā pakāsito hotīti. Idamettha nidānavacane payojananidassanaṃ.

[03]^b^Nikkhittassā^eb^ti ^a^M2.0007^ea^ desitassa. Desanāpi hi desetabbassa sīlādiatthassa vineyyasantānesu nikkhipanato ‘‘nikkhepo’’ti vuccatīti ‘‘suttanikkhepaṃ tāva vicāretvā vuccamānā pākaṭā hotī’’ti sāmaññato bhagavato desanāya samuṭṭhānassa vibhāgaṃ dassetvā ‘‘etthāyaṃ desanā evaṃsamuṭṭhānā’’ti desanāya samuṭṭhāne dassite suttassa sammadeva nidānaparijānanena vaṇṇanāya suviññeyyattā vuttaṃ. Tato heṭṭhā ‘‘kasmā bhagavatā paṭiccasamuppādavaseneva desanā āraddhā’’ti kenaci codanāya katāya ‘‘parajjhāsayoyaṃ suttanikkhepo’’ti parihāro sukathito hoti. Tattha yathā anekasatānekasahassabhedānipi suttantāni saṃkilesabhāgiyādipadhānanayena soḷasavidhataṃ nātivattanti, evaṃ attajjhāsayādisuttanikkhepavasena catubbidhabhāvanti āha ^b^‘‘cattāro hi suttanikkhepā’’^eb^ti. Ettha ca yathā attajjhāsayassa aṭṭhuppattiyā ca parajjhāsayapucchāhi saddhiṃ saṃsaggabhedo sambhavati ‘‘attajjhāsayo ca parajjhāsayo ca, attajjhāsayo ca pucchāvasiko ca, attajjhāsayo ca parajjhāsayo ca pucchāvasiko ca, aṭṭhuppattiko ca parajjhāsayo ca, aṭṭhuppattiko ca pucchāvasiko ca, aṭṭhuppattiko ca parajjhāsayo ca pucchāvasiko cā’’ti ajjhāsayapucchānusandhisambhavato, evaṃ yadipi aṭṭhuppattiyā ajjhāsayenapi saṃsaggabhedo sambhavati, attajjhāsayādīhi pana purato ṭhitehi aṭṭhuppattiyā saṃsaggo natthīti. Nayidha niravaseso vitthāranayo sambhavatīti ‘‘cattāro hi suttanikkhepā’’ti ^a^V2.0007^ea^ vuttaṃ. Tadantogadhattā vā sambhavantānaṃ sesanikkhepānaṃ mūlanikkhepavasena cattārova dassitā, tathādassanañcettha ayaṃ saṃsaggabhedo gahetabboti.

[03]Tatrāyaṃ vacanattho – nikkhipīyatīti nikkhepo, suttaṃ eva nikkhepo ^b^suttanikkhepo^eb^. Atha vā nikkhipanaṃ nikkhepo, suttassa nikkhepo ^b^suttanikkhepo,^eb^ suttadesanāti attho. Attano ajjhāsayo attajjhāsayo, so assa atthi kāraṇabhūtoti ^b^attajjhāsayo^eb^. Attano ajjhāsayo etassāti vā ^b^attajjhāsayo. Parajjhāsayepi^eb^ eseva nayo. Pucchāya vasena pavattadhammo etassa atthīti, ^b^pucchāvasiko^eb^. Suttadesanāya vatthubhūtassa atthassa uppatti atthuppatti, atthuppattiyeva aṭṭhuppatti, sā etassa atthīti ^b^aṭṭhuppattiko^eb^. Atha vā nikkhipīyati ^a^M2.0008^ea^ suttaṃ etenāti suttanikkhepo, attajjhāsayādi eva. Etasmiṃ pana atthavikappe attano ajjhāsayo attajjhāsayo. Paresaṃ ajjhāsayo parajjhāsayo. Pucchīyatīti pucchā, pucchitvā ñātabbo attho. Tassa pucchāvasena pavattaṃ dhammapaṭiggāhakānaṃ vacanaṃ pucchāvasikaṃ, tadeva nikkhepasaddāpekkhāya pulliṅgavasena ‘‘pucchāvasiko’’ti vuttaṃ. Tathā aṭṭhuppatti eva aṭṭhuppattikoti evampettha attho veditabbo.

[03]Apicettha paresaṃ indriyaparipākādikāraṇanirapekkhattā attajjhāsayassa visuṃ suttanikkhepabhāvo yutto kevalaṃ attano ajjhāsayeneva dhammatantiṭhapanatthaṃ pavattitadesanattā. Parajjhāsayapucchāvasikānaṃ pana paresaṃ ajjhāsayapucchānaṃ desanāpavattihetubhūtānaṃ uppattiyaṃ pavattitānaṃ kathaṃ aṭṭhuppattiyaṃ anavarodho, pucchāvasikāṭṭhuppattikānaṃ vā parajjhāsayānurodhena pavattitānaṃ kathaṃ parajjhāsaye anavarodhoti? Na codetabbametaṃ. Paresañhi abhinīhāraparipucchādivinimuttasseva suttadesanākāraṇuppādassa aṭṭhuppattibhāvena gahitattā parajjhāsayapucchāvasikānaṃ visuṃ gahaṇaṃ. Tathā hi brahmajāladhammadāyādasuttādīnaṃ vaṇṇāvaṇṇāamisuppādādidesanānimittaṃ ‘‘aṭṭhuppattī’’ti vuccati. Paresaṃ pucchaṃ vinā ajjhāsayaṃ eva nimittaṃ katvā desito parajjhāsayo, pucchāvasena eva desito pucchāvasikoti pākaṭovāyamatthoti. ^b^Attano ajjhāsayeneva katheti^eb^ dhammatantiṭhapanatthanti daṭṭhabbaṃ. ^b^Dasabalasuttantahārako^eb^ti dasabalavagge anupubbena nikkhittānaṃ suttānaṃ āvali, tathā ^b^candopamahārakā^eb^dayo.

[03]^b^Vimuttiparipācanīyā dhammā^eb^ saddhindriyādayo. ^b^Ajjhāsaya^eb^nti adhimuttiṃ. ^b^Khanti^eb^nti diṭṭhinijjhānakkhantiṃ. ^b^Mana^eb^nti cittaṃ. ^b^Abhinīhāra^eb^nti paṇidhānaṃ. ^b^Bujjhanabhāva^eb^nti bujjhanasabhāvaṃ, paṭivijjhanākāraṃ vā.

[03]^b^Ugghaṭitaññū^eb^ti ^a^V2.0008^ea^^b^ugghaṭanaṃ^eb^ nāma ñāṇugghaṭanaṃ, ñāṇena ugghaṭitamatte eva dhammaṃ jānātīti attho. Vipañcitaṃ vitthāritameva atthaṃ jānātīti ^b^vipañcitaññū^eb^. Uddesādīhi netabboti ^b^neyyo^eb^. Byañjanapadaṃ paramaṃ assāti ^b^padaparamo. Saha udāhaṭavelāyā^eb^ti udāhāradhammassa uddese udāhaṭamatte eva. ^b^Dhammābhisamayo^eb^ti catusaccadhammassa ñāṇena saddhiṃ abhisamāyogo. ^b^Ayaṃ vuccatī^eb^ti ayaṃ ‘‘cattāro satipaṭṭhānā’’tiādinā nayena saṃkhittena mātikāya ṭhapiyamānāya desanānusārena ñāṇaṃ ^a^M2.0009^ea^ pesetvā arahattaṃ gaṇhituṃ samattho puggalo ‘‘ugghaṭitaññū’’ti vuccati. ^b^Ayaṃ vuccatī^eb^ti ayaṃ saṃkhittena mātikaṃ ṭhapetvā vitthārena atthe vibhajiyamāne arahattaṃ pāpuṇituṃ samattho puggalo ‘‘vipañcitaññū’’ti vuccati. ^b^Uddesato^eb^ti uddesahetu, uddisantassa uddisāpentassa vāti attho, ‘‘uddisato’’tipi pāṭho, ayamevattho. ^b^Paripucchato^eb^ti paripucchantassa. ^b^Anupubbena dhammābhisamayo hotī^eb^ti anukkamena arahattappatti hoti. ^b^Na tāya jātiyā dhammābhisamayo hotī^eb^ti tena attabhāvena maggaṃ vā phalaṃ vā antamaso jhānaṃ vā vipassanaṃ vā nibbattetuṃ na sakkoti. ^b^Ayaṃ vuccatī^eb^ti ayaṃ puggalo byañjanapadameva paramaṃ katvā ṭhitattā ‘‘padaparamo’’ti vuccati.

[03]^b^Ekacarā^eb^ti vivekābhiratiyā ekavihārino. ^b^Dvicarā^eb^ti dve ekajjhāsayā hutvā ñāṇacariyādivasena vicarantā. Esa nayo sesesu. Sattasuññatāpakāsanena ^b^suññataṃ^eb^. Tato eva ^b^saṇhaṃ sukhumaṃ^eb^. ‘‘Paresaṃ ajjhāsayavasena bhagavā idaṃ suttaṃ ārabhī’’ti vatvā te pana ‘‘pare’’ti vuttapuggalā aparikammikā suparisodhitapubbabhāgapaṭipadā cāti duvidhā, tadubhayesu satthu paṭipattiṃ upamāmukhena pakāsento ^b^yathā hī^eb^tiādimāha. ^b^Rūpaṃ na samuṭṭhāpeti^eb^ likhanavasena na uppādeti. ^b^Akatābhinivesa^eb^nti vipassanābhāvanāya akatānuyogaṃ. ^b^Sīla…pe… sampadāyā^eb^ti asamādinnasīlaṃ sīlasampadāya, suparisuddhasīlaṃ samādhisampadāya, anujukatadiṭṭhijukammaṃ diṭṭhisampadāya yojentoti yojanā.

[03]^b^Ya^eb^nti yaṃ pubbabhāgapaṭipadaṃ sandhāya. ^b^Sīla^eb^nti catupārisuddhisīlaṃ. ^b^Diṭṭhi^eb^ cāti kammassakatādiṭṭhi ceva kammapathasammādiṭṭhi ca. ^b^Tividhenā^eb^ti ajjhattaṃ bahiddhā ajjhattabahiddhāti evaṃ visayabhāvato tippakārena. Yathāvuttadiṭṭhivisuddhiyā visesapaccayaṃ sīlaṃyeva bhāvanāya adhiṭṭhānanti vuttaṃ ^b^‘‘sīlaṃ nissāya sīle patiṭṭhāyā’’^eb^ti.

[03]^b^Sudhantasuvaṇṇaṃ^eb^ apagatasabbakāḷakaṃ. Caturassādidhoto ^b^suparimajjitamaṇikkhandho^eb^. Paccayadhammānaṃ avijjādīnaṃ tassa tassa paccayuppannassa hetupaccayādibhāvo paccayākāro. So pana atthato ^a^M2.0010^ea^ avijjā evāti ^a^V2.0009^ea^ āha ^b^‘‘paṭiccasamuppādanti paccayākāra’’^eb^nti. Tenāha ^b^‘‘paccayākāro hī’’^eb^tiādi.

[03]Kāmaṃ vo-saddo padaparaṭṭhito paṭiyogīatthavisesavācako, nāmaparabhūto pana taṃ taṃ kattukammakaraṇādisādhanavisiṭṭhameva pabodheti, hi-nipātaparabhūto pana vacanālaṅkāramattamevāti āha ^b^‘‘voti…pe… dissatī’’^eb^ti. ^b^Taṃdesana^eb^nti tassa paṭiccasamuppādassa desanaṃ. Sā hi idha ta-saddena paccāmasīyati. ‘‘Suṇāthā’’ti sotaviññeyyatāvacanato na kevalaṃ paṭiccasamuppādo.

[03]^b^Ekatthametaṃ^eb^ padaṃ ka-saddena padavaḍḍhanamattassa katattā, tasmā sādhusaddassa kato atthuddhāro sādhukasaddassapi kato eva hotīti adhippāyo. ^b^Sādhu bhante^eb^ti yācāmahaṃ bhanteti ayamettha atthoti āha ^b^‘‘āyācane’’^eb^ti. Puna ^b^sādhu bhante^eb^ti evaṃ bhanteti ayamettha atthoti āha ^b^‘‘sampaṭicchane’’^eb^ti. ^b^Sādhu sādhū^eb^ti aho ahoti ayamettha atthoti vuttaṃ ^b^‘‘sampahaṃsane’’^eb^ti. ^b^Sādhu dhammarucī^eb^ti puññakāmo sundaroti attho. ^b^Paññāṇavā^eb^ti paññavā. ^b^Addubbho^eb^ti adūsako. ^b^Daḷhīkamme^eb^ti thirīkaraṇe sakkaccakiriyāyaṃ. ^b^Āṇattiya^eb^nti āṇāpane. ‘‘Suṇātha sādhukaṃ manasi karothā’’ti hi vutte sādhukasaddena savanamanasikārānaṃ sakkaccakiriyā viya tadāṇāpanampi vuttaṃ hoti. Āyācanatthatā viya cassa āṇāpanatthatā veditabbā.

[03]Idānettha evaṃ yojanā veditabbāti sambandho. ^b^Sotindriyavikkhepanivāraṇaṃ^eb^ savane niyojanavasena kiriyantarapaṭisedhanabhāvato, sotaṃ odahathāti hi attho. ^b^Manindriyavikkhepanivāraṇaṃ^eb^ aññacintāpaṭisedhanato. ^b^Purima^eb^nti ‘‘suṇāthā’’ti padaṃ. ^b^Etthā^eb^ti ‘‘suṇātha, manasi karothā’’ti padadvaye, etasmiṃ vā adhikāre. ^b^Byañjanavipallāsaggāhanivāraṇaṃ^eb^ sotadvāre vikkhepapaṭibāhakattā. Na hi yāthāvato suṇantassa saddato vipallāsaggāho hoti. ^b^Atthavipallāsaggāhanivāraṇaṃ^eb^ manindriyavikkhepapaṭibāhakattā. Na hi sakkaccaṃ dhammaṃ upadhārentassa atthavipallāsaggāho hoti. ^b^Dhammassavane niyojeti^eb^ ‘‘suṇāthā’’ti vidahanato. ^b^Dhāraṇūpaparikkhāsū^eb^ti ettha upaparikkhaggahaṇeneva tulanatīraṇādike diṭṭhiyā ca suppaṭivedhaṃ saṅgaṇhāti. ^b^Sabyañjano^eb^ti ettha yathādhippetamatthaṃ byañjayatīti byañjanaṃ, sabhāvanirutti. Saha byañjanehīti ^a^M2.0011^ea^ sabyañjano, byañjanasampannoti attho. Araṇīyato upagantabbato attho, catupārisuddhisīlādiko. Saha atthenāti ^b^sāttho,^eb^ atthasampannoti attho. ^b^Dhammagambhīro^eb^tiādīsu ^b^dhammo^eb^ nāma tanti. ^b^Desanā^eb^ nāma tassā manasā vavatthapitāya tantiyā desanā kathanaṃ. ^b^Attho^eb^ nāma ^a^V2.0010^ea^ tantiyā attho. ^b^Paṭivedho^eb^ nāma tantiyā tantiatthassa ca yathābhūtāvabodho. Yasmā cete dhammadesanāatthapaṭivedhā sasādīhi viya mahāsamuddo mandabuddhīhi dukkhogāḷhā alabbhaneyyapatiṭṭhā ca, tasmā gambhīrā. Tena vuttaṃ ^b^‘‘yasmā ayaṃ dhammo…pe… sādhukaṃ manasi karothā’’^eb^ti.

[03]Ettha ca paṭivedhassa dukkarabhāvato dhammatthānaṃ desanāñāṇassa dukkarabhāvato desanāya dukkhogāhatā, paṭivedhassa pana uppādetuṃ asakkuṇeyyattā tabbisayañāṇuppattiyā ca dukkarabhāvato dukkhogāhatā veditabbā. ^b^Desanaṃ^eb^ nāma uddisanaṃ saṅkhepadassanasadisaṃ. Tathā hi ^b^vibhaṅgasutte^eb^ ‘‘desessāmī’’ti vatvā puna ‘‘bhāsissāmī’’ti vuttaṃ. Tassa niddisanaṃ bhāsananti idhādhippetanti āha ^b^‘‘vitthāratopi naṃ bhāsissāmīti vuttaṃ hotī’’^eb^ti. Paribyattaṃ kathanaṃ vā ^b^bhāsanaṃ^eb^.

[03]^b^Sāḷikāyiva nigghoso^eb^ti sāḷikāya ālāpo viya madhuro kaṇṇasukho pemanīyo. ^b^Paṭibhānaṃ^eb^ saddo. ^b^Udīrayī^eb^ti uccārīyati, vuccatīti attho. ^b^Evaṃ vutte ussāhajātā^eb^ti evaṃ ‘‘suṇātha sādhukaṃ manasi karotha, bhāsissāmī’’ti vutte ‘‘na kira satthā saṅkhepeneva desessati, vitthārenapi bhāsissatī’’ti sañjātussāhā haṭṭhatuṭṭhā hutvā.

[03]^b^Katamo^eb^ti tassa padassa sāmaññato pucchābhāvo ñāyati, na visesatoti tassa pucchāvisesabhāvaṃ kathento ^b^‘‘kathetukamyatāpucchā’’^eb^ti vatvā teneva pasaṅgena mahāniddese āgatā sabbāpi pucchā atthuddhāranayena dasseti ^b^‘‘pañcavidhā hi pucchā’’^eb^tiādinā. Tattha adiṭṭhaṃ joteti etāyāti ^b^adiṭṭhajotanā^eb^. Diṭṭhaṃ saṃsandīyati etāyāti ^b^diṭṭhasaṃsandanā^eb^. Saṃsandanañcettha sākacchāvasena vinicchayakaraṇaṃ. Vimatiṃ chindati etāyāti ^b^vimaticchedanā^eb^. Anumatiyā pucchanaṃ ^b^anumatipucchā^eb^. ‘‘Taṃ kiṃ maññatha bhikkhave’’tiādipucchāya hi ‘‘kā tumhākaṃ anumatī’’ti anumati pucchitā hoti. ^b^Kathetukamyatā^eb^ kathetukamyatāya.

[03]^b^Lakkhaṇa^eb^nti ^a^M2.0012^ea^ ñātuṃ pucchito yo koci sabhāvo. ^b^Aññāta^eb^nti yena kenaci ñāṇena aññātabhāvamāha. ^b^Adiṭṭha^eb^nti dassanabhūtena ñāṇena cakkhunā viya na diṭṭhataṃ. ^b^Atulita^eb^nti ‘‘ettakaṃ ida’’nti tulanabhūtena ñāṇena na tulitataṃ. ^b^Atīrita^eb^nti tīraṇabhūtena ñāṇena akatañāṇakiriyāsamāpanataṃ. ^b^Avibhūta^eb^nti ñāṇassa apākaṭabhāvaṃ. ^b^Avibhāvita^eb^nti ñāṇena apākaṭīkatabhāvaṃ.

[03]Pañcasu ^a^V2.0011^ea^ pucchāsu yā buddhānaṃ sabbato na santi, tā dassetvā idhādhippetapucchaṃ nigametuṃ ^b^‘‘tatthā’’^eb^tiādi vuttaṃ. Taṃ suviññeyyameva. Yadi paṭiccasamuppādo paccayākāro, atha kasmā bhagavatā paṭiccasamuppādadesanāya saṅkhārādayo paccayuppannā kathitāti āha ^b^‘‘ettha cā’’^eb^tiādi. ^b^Paccayuppannampi katheti^eb^ paccayuppannadassanena paccayadhammānaṃ paccayabhāvassa kathitabhāvato. ^b^Āhāravaggassā^eb^tiādi ‘‘paccayākāro paṭiccasamuppādo’’ti dassanatthaṃ vuttaṃ. ‘‘Sambhavantī’’ti pāḷiyaṃ parato vuttaṃ kiriyāpadaṃ ānetvā yojeti, aññathā saṅkhārā kiṃ katāti vā karontīti vā na ñāyeyya. Pavattiyā anulomato ‘‘avijjāpaccayā’’tiādikā ^b^anulomapaṭiccasamuppādakathā^eb^.

[03]‘‘Avijjāya tvevā’’tiādikā pana tassa vilomato ^b^paṭilomakathā^eb^. Accantameva saṅkhāre virajjati etenāti ^b^virāgo,^eb^ maggo. ^b^Asesanirodhā^eb^ti asesetvā nirodhā samucchindanā. ^b^Evaṃ nirodhāna^eb^nti evaṃ anuppādanirodhena niruddhānaṃ saṅkhārānaṃ nirodhā. Iti avijjādīnaṃ nirodhavacanena arahattaṃ vadati. ^b^Sakalassā^eb^ti anavasesassa. ^b^Sattavirahitassā^eb^ti paraparikappitajīvarahitassa. ^b^Vinivattetvā^eb^ti anuppādanirodhadassanavasena viparivattetvā.

[03]^b^Attamanā^eb^ti pītisomanassena gahitacittā. Tathābhūtā ca haṭṭhacittā nāma hontīti āha ^b^‘‘tuṭṭhacittā’’^eb^ti. ‘‘Tassa vacanaṃ abhinanditabba’’nti ettha abhinandanasaddo anumodanattho. ‘‘Abhinanditvā’’ti ettha sampaṭicchanattho. Idha pana ubhayatthopi vaṭṭatīti āha ^b^‘‘anumodiṃsu ceva sampaṭicchiṃsu cā’’^eb^ti.

[06]Paṭiccasamuppādasuttavaṇṇanā niṭṭhitā.