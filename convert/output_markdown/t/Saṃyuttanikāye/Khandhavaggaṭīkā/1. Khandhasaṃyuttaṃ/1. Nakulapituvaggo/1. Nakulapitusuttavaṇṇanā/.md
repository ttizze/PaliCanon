[03]^b^1^eb^^b^.^eb^ Bhaggā ^a^V2.0179^ea^^a^M2.0201^ea^ nāma jānapadino rājakumārā. Tesaṃ nivāso ekopi janapado ruḷhīvasena ‘‘bhaggā’’tveva vuccatīti katvā vuttaṃ ^b^‘‘evaṃnāmake janapade’’^eb^ti, evaṃ bahuvacanavasena laddhanāme’’ti attho. ^b^Tasmiṃ vanasaṇḍe^eb^ti yo pana vanasaṇḍo pubbe migānaṃ abhayatthāya dinno, tasmiṃ vanasaṇḍe. Yasmā so gahapati tasmiṃ nagare ‘‘nakulapitā’’ti puttassa vasena paññāyittha, tasmā vuttaṃ ^b^‘‘nakulapitā’’^eb^ti nakulassa nāma dārakassa pitāti attho. Bhariyāpissa ‘‘nakulamātā’’ti paññāyittha.

[03]^b^Jarājiṇṇo^eb^ti ^a^V2.0180^ea^ jarāvasena jiṇṇo, na byādhiādīnaṃ vasena jiṇṇo. ^b^Vayovuḍḍho^eb^ti jiṇṇattā eva vayovuḍḍhippattiyā vuḍḍho, na sīlādivuḍḍhiyā. Jātiyā mahantatāya cirarattatāya ^b^jātimahallako. Tiyaddhagato^eb^ti paṭhamo majjhimo pacchimoti tayo addhe gato. Tattha paṭhamaṃ dutiyañca atikkantattā pacchimaṃ upagatattā ^b^vayoanuppatto. Āturakāyo^eb^ti dukkhavedanāpavisatāya anassādakāyo. Gelaññaṃ pana dukkhagatikanti ^a^M2.0202^ea^^b^‘‘gilānakāyo’’^eb^ti vuttaṃ. Tathā hi ^b^saccavibhaṅge^eb^ (vibha. 190 ādayo) dukkhasaccaniddese dukkhaggahaṇeneva gahitattā byādhi na niddiṭṭho. ^b^Niccapaggharaṇaṭṭhenā^eb^ti sabbadā asucipaggharaṇabhāvena. So panassa āturabhāvenāti āha – ^b^‘‘āturaṃyeva nāmā’’^eb^ti. ^b^Visesenā^eb^ti adhikabhāvena. Āturatīti āturo. Saṅgāmappatto santattakāyo. Jarāya āturatā ^b^jarāturatā^eb^. Kusalapakkhavaḍḍhanena mano bhāventīti ^b^manobhāvanīyā^eb^. Manasā vā bhāvanīyā sambhāvanīyāti ^b^manobhāvanīyā. Anusāsatū^eb^ti anu anu sāsatūti ayamettha atthoti āha – ^b^‘‘punappunaṃ sāsatū’’^eb^ti. ^b^Aparāparaṃ^eb^ pavattitaṃ hitavacanaṃ. ^b^Anotiṇṇe vatthusmiṃ^eb^ yo evaṃ karoti, tassa ayaṃ guṇo dosoti vacanaṃ. ^b^Tantivasenā^eb^ti tantisannissayena ayaṃ anusāsanī nāma. ^b^Paveṇī^eb^ti tantiyā eva vevacanaṃ.

[03]^b^Aṇḍaṃ viya bhūto^eb^ti adhikopamā kāyassa aṇḍakosato abaladubbalabhāvato. Tenāha ^b^‘‘aṇḍaṃ hī’’^eb^tiādi. ^b^Bāloyeva^eb^ tādisattabhāvasamaṅgī muhuttampi ārogyaṃ paṭijānanto.

[03]^b^Vippasannānī^eb^ti pakatimākāraṃ atikkamitvā visesena pasannāni. Tenāha – ^b^‘‘sū pasannānī’’^eb^ti. Pasannacittasamuṭṭhitarūpasampadāhi tāhi tassa mukhavaṇṇassa pārisuddhīti āha – ^b^‘‘parisuddhoti niddoso’’^eb^ti. Tenevāha ^b^‘‘nirupakkilesatāyā’’^eb^tiādi. Etenevassindriyavippasannatākāraṇampi saṃvaṇṇitanti daṭṭhabbaṃ. ^b^Esa^eb^ mukhavaṇṇo. ^b^Nayaggāhapaññā kiresā^eb^ti idaṃ anāvajjanavaseneva vuttabhāvaṃ sandhāyāha.

[03]^b^Yaṃ neva puttassā^eb^tiādi ‘‘ovadatu no, bhante, bhagavā yathā mayaṃ paralokepi aññamaññaṃ samāgaccheyyāmā’’ti vuttavacanaṃ sandhāya vuttameva. ^b^Madhuradhammadesanāyeva^eb^ satthu sammukhā paṭiladdhā, tassa attano pemagāravagahitattā ^b^‘‘amatābhiseko’’ti veditabbo^eb^.

[03]^b^Idaṃ^eb^ padadvayaṃ. ^b^Ārakattā kilesehi^eb^ maggena samucchinnattā. ^b^Anaye^eb^ti avaḍḍhiyaṃ, anattheti attho. ^b^Anaye^eb^ vā anupāye. ^b^Na iriyanato^eb^ avattanato. ^b^Aye^eb^ti vaḍḍhiyaṃ atthe upāye ca. ^b^Araṇīyato^eb^ti payirupāsitabbato. Niruttinayena padasiddhi veditabbā purimesu atthavikappesu ^a^M2.0203^ea^, pacchime ^a^V2.0181^ea^ pana saddasatthavasenapi. Yadipi ariyasaddo ‘‘ye hi vo ariyā parisuddhakāyakammantā’’tiādīsu (ma. ni. 1.35) visuddhāsayapayogesu puthujjanesupi vaṭṭati, idha pana ariyamaggādhigamena sabbalokuttarabhāvena ca ariyabhāvo adhippetoti dassento āha – ^b^‘‘buddhā cā’’^eb^tiādi. Tattha ^b^paccekabuddhā tathāgatasāvakā ca sappurisā^eb^ti idaṃ ‘‘ariyā sappurisā’’ti idha vuttapadānaṃ atthaṃ asaṅkarato dassetuṃ vuttaṃ. Yasmā pana nippariyāyato ariyasappurisabhāvā abhinnasabhāvā, tasmā ^b^‘‘sabbeva vā’’^eb^tiādi vuttaṃ.

[03]^b^Ettāvatā hi buddhasāvako vutto,^eb^ tassa hi ekantena kalyāṇamitto icchitabbo parato ghosamantarena paṭhamamaggassa anuppajjanato. Visesato cassa bhagavāva ‘‘kalyāṇamitto’’ti adhippeto. Vuttañhetaṃ ‘‘mamañhi, ānanda, kalyāṇamittaṃ āgamma jātidhammā sattā jātiyā parimuccantī’’tiādi (saṃ. ni. 1.129; 5.2). So eva ca aveccapasādādhigamena daḷhabhatti nāma. Vuttampi cetaṃ ‘‘yaṃ mayā sāvakānaṃ sikkhāpadaṃ paññattaṃ, taṃ mama sāvakā jīvitahetupi nātikkamantī’’ti (udā. 45; cūḷava. 385). ^b^Kataññutādīhi paccekabuddhabuddhā^eb^ti ettha kataṃ jānātīti kataññū. Kataṃ viditaṃ pākaṭaṃ karotīti katavedī. Paccekabuddhā hi anekesupi kappasatasahassesu kataṃ upakāraṃ jānanti, katañca pākaṭaṃ karonti satijananāamisapaṭiggahaṇādinā. Tathā saṃsāradukkhadukkhitassa sakkaccaṃ karonti kiccaṃ, yaṃ attanā kātuṃ sakkā. Sammāsambuddho pana kappānaṃ asaṅkhyeyyasahassesupi kataṃ upakāraṃ maggaphalānaṃ upanissayañca jānanti, pākaṭañca karonti. Sīho viya ca evaṃ sabbattha sakkaccameva dhammadesanaṃ karontena buddhakiccaṃ karonti. Yāya paṭipattiyā ariyā diṭṭhā nāma honti, tassā appaṭipajjanaṃ, tattha ca ādarābhāvo ^b^ariyānaṃ adassanasīlatā, na ca dassane sādhukāritā^eb^ti veditabbā. ^b^Cakkhunā adassāvī^eb^ti ettha cakkhu nāma na maṃsacakkhu eva, atha kho dibbacakkhupīti āha ^b^‘‘dibbacakkhunā vā’’^eb^ti. ^b^Ariyabhāvo^eb^ti yehi yogato ‘‘ariyā’’ti vuccanti, te maggaphaladhammā daṭṭhabbā.

[03]^b^Tatrā^eb^ti ñāṇadassanasseva dassanabhāve. ^b^Vatthū^eb^ti adhippetatthañāpanakāraṇaṃ. ^b^Evaṃ vuttepī^eb^ti evaṃ aññāpadesena attupanāyikaṃ katvā ^a^M2.0204^ea^ vuttepi. ^b^Dhamma^eb^nti lokuttaradhammaṃ, catusaccadhammaṃ vā. ^b^Ariyakaradhammā^eb^ aniccānupassanādayo, vipassiyamānā vā aniccādayo, cattāri vā ariyasaccāni.

[03]^b^Avinīto^eb^ti ^a^V2.0182^ea^ na vinīto adhisīlasikkhādīnaṃ vasena na sikkhito. Yesaṃ saṃvaravinayādīnaṃ abhāvena ayaṃ ‘‘avinīto’’ti vuccati, te tāva dassetuṃ ^b^‘‘duvidho vinayo nāmā’’^eb^tiādimāha. Tattha ^b^sīlasaṃvaro^eb^ti pātimokkhasaṃvaro veditabbo, so ca atthato kāyikavācasiko avītikkamo. ^b^Satisaṃvaro^eb^ti indriyārakkhā, sā ca tathāpavattā satiyeva. ^b^Ñāṇasaṃvaro^eb^ti ‘‘sotānaṃ saṃvaraṃ brūmī’’ti (su. ni. 1041) vatvā ‘‘paññāyete pidhīyare’’ti (su. ni. 1041) vacanato sotasaṅkhātānaṃ taṇhādiṭṭhiduccaritāvijjāavasiṭṭhakilesānaṃ saṃvaro pidahanaṃ samucchedañāṇanti veditabbaṃ. ^b^Khantisaṃvaro^eb^ti adhivāsanā, sā ca tathāpavattā khandhā, adoso vā, ‘‘paññā’’ti keci vadanti. ^b^Vīriyasaṃvaro^eb^ kāmavitakkādīnaṃ vinodanavasena pavattaṃ vīriyameva. Tena tena aṅgena tassa tassa aṅgassa pahānaṃ ^b^tadaṅgappahānaṃ^eb^. Vikkhambhanavasena pahānaṃ ^b^vikkhambhanappahānaṃ^eb^. Sesapadattayepi eseva nayo.

[03]^b^Iminā pātimokkhasaṃvarenā^eb^tiādi sīlasaṃvarādīnaṃ vivaraṇaṃ. Tattha ^b^samupeto^eb^ti ^b^iti^eb^-saddo ādiattho. Tena ‘‘upagato’’tiādinā ^b^vibhaṅge^eb^ (vibha. 511) āgataṃ saṃvaravibhaṅgaṃ dasseti. ^b^Kāyaduccaritādīna^eb^nti dussīlyasaṅkhātānaṃ kāyavacīduccaritādīnaṃ muṭṭhasaccasaṅkhātassa pamādassa, abhijjhādīnaṃ vā akkhantiaññāṇakosajjānañca. ^b^Saṃvaraṇato^eb^ti pidahanato, ^b^vinayanato^eb^ti kāyavācācittānaṃ virūpapavattiyā vinayanato, kāyaduccaritādīnaṃ vā apanayanato, kāyādīnaṃ vā jimhapavattiṃ vicchinditvā ujukanayanatoti attho. Paccayasamavāye uppajjanārahānaṃ kāyaduccaritādīnaṃ tathā tathā anuppādanameva saṃvaraṇaṃ vinayanañca veditabbaṃ.

[03]Yaṃ pahānanti sambandho. ^b^‘‘Nāmarūpaparicchedādīsu vipassanāñāṇesū’’^eb^ti kasmā vuttaṃ? Nanu nāmarūpaparicchedapaccayapariggahakaṅkhāvitaraṇāni na vipassanāñāṇāni sammasanākārena appavattanato? Saccametaṃ, vipassanāñāṇassa pana adhiṭṭhānabhāvato evaṃ vuttaṃ. Nāmarūpamattamidaṃ, ‘‘natthi ettha attā vā attaniyaṃ ^a^M2.0205^ea^ vā’’ti evaṃ pavattañāṇaṃ ^b^nāmarūpavavatthānaṃ^eb^. Sati vijjamāne khandhapañcakasaṅkhāte kāye, sayaṃ vā satī tasmiṃ kāye diṭṭhi ^b^sakkāyadiṭṭhi,^eb^ sā ca ‘‘rūpaṃ attato samanupassatī’’ti evaṃ pavattā attadiṭṭhi. Tassa nāmarūpassa kammāvijjādipaccayapariggaṇhanañāṇaṃ ^b^paccayapariggaho^eb^. ‘‘Natthi hetu, natthi paccayo sattānaṃ saṃkilesāyā’’tiādinayappavattā ^b^ahetudiṭṭhi^eb^. ‘‘Issarapurisapajāpatipakatiaṇukālādīhi loko pavattati nivattati cā’’ti tathā tathā pavattā diṭṭhi ^b^visamahetudiṭṭhi. Tassevā^eb^ti paccayapariggahasseva. ^b^Kaṅkhāvitaraṇenā^eb^ti yathā etarahi nāmarūpassa kammādipaccayato uppatti, evaṃ atīte anāgatepīti tīsu kālesu vicikicchāpanayanañāṇena. ^b^Kathaṃkathībhāvassā^eb^ti ‘‘ahosiṃ nu kho ahaṃ ^a^V2.0183^ea^ atītamaddhāna’’ntiādinayapavattāya (ma. ni. 1.18; saṃ. ni. 2.20) saṃsayappavattiyā. ^b^Kalāpasammasanenā^eb^ti ‘‘yaṃ kiñci rūpaṃ atītānāgatapaccuppanna’’ntiādinā (saṃ. ni. 3.48-49) khandhapañcakaṃ ekādasasu okāsesu pakkhipitvā sammasanavasena pavattena vipassanāñāṇena. ^b^Ahaṃ mamāti gāhassā^eb^ti ‘‘attā attaniya’’nti gahaṇassa. ^b^Maggāmaggavavatthānenā^eb^ti maggāmaggañāṇavisuddhiyā. ^b^Amagge maggasaññāyā^eb^ti amagge obhāsādike ‘‘maggo’’ti uppannasaññāya. Yasmā sammadeva saṅkhārānaṃ udayaṃ passanto ‘‘evamete saṅkhārā anurūpakāraṇato uppajjanti, na pana ucchijjantī’’ti gaṇhāti, tasmā vuttaṃ ^b^‘‘udayadassanena ucchedadiṭṭhiyā’’^eb^ti. Yasmā pana saṅkhārānaṃ vayaṃ ‘‘yadipime saṅkhārā avicchinnā vattanti, uppannuppannā pana appaṭisandhikā nirujjhantevā’’ti passato kuto sassataggāho. Tasmā vuttaṃ ^b^‘‘vayadassanena sassatadiṭṭhiyā’’^eb^ti. ^b^Bhayadassanenā^eb^ti bhayatūpaṭṭhānañāṇena. ^b^Sabhaye^eb^ti sabbabhayānaṃ ākarabhāvato sakaladukkhavūpasamasaṅkhātassa paramassāsassa paṭipakkhabhāvato ca sabhaye khandhapañcake. ^b^Abhayasaññāyā^eb^ti ‘‘abhayaṃ khema’’nti uppannasaññāya. ^b^Assādasaññā^eb^ nāma pañcupādānakkhandhesu assādanavasena pavattasaññā, yo ‘‘ālayābhiniveso’’tipi vuccati. ^b^Abhiratisaññā^eb^ tattheva abhiramaṇavasena pavattasaññā, yā ‘‘nandī’’tipi vuccati. ^b^Amuccitukāmatā^eb^ ādānaṃ. ^b^Anupekkhā^eb^ saṅkhārehi anibbindanaṃ, sālayatāti attho. ^b^Dhammaṭṭhitiyaṃ^eb^ paṭiccasamuppāde. ^b^Paṭilomabhāvo^eb^ sassatucchedaggāho, paccayākārapaṭicchādakamoho vā. ^b^Nibbāne^eb^^a^M2.0206^ea^^b^ca paṭilomabhāvo^eb^ saṅkhāresu nati, nibbānapaṭicchādakamoho vā. ^b^Saṅkhāranimittaggāho^eb^ti yādisassa kilesassa appahīnatā vipassanā saṅkhāranimittaṃ na muñcati, so kileso, yo ‘‘saṃyogābhiniveso’’tipi vuccati, ^b^saṅkhāranimittaggāhassa,^eb^ atikkamanameva vā ^b^pahānaṃ^eb^.

[03]Pavatti eva ^b^pavattibhāvo,^eb^ pariyuṭṭhānanti attho. ^b^Nīvaraṇādidhammāna^eb^nti ^b^ādi^eb^-saddena nīvaraṇapakkhiyā kilesā vitakkavicārādayo ca gayhanti. Catunnaṃ ariyamaggānaṃ bhāvitattā accantaṃ appavattibhāvena yaṃ pahānanti sambandho. Kena pana pahānanti? ‘‘Ariyamaggehevā’’ti viññāyamānoyamattho tesaṃ bhāvitattā appavattivacanato. ^b^‘‘Samudayapakkhikassā’’^eb^ti ettha cattāropi maggā catusaccābhisamayāti katvā tehi pahātabbena tena tena samudayasaṅkhātena lobhena saha pahātabbattā samudayasabhāvattā ca. ^b^Saccavibhaṅge^eb^ ca sabbakilesānaṃ samudayabhāvassa vuttattā ‘‘samudayapakkhikā’’ti diṭṭhiādayo vuccanti. ^b^Paṭipassaddhattaṃ^eb^ vūpasantatā.

[03]^b^Saṅkhatanissaṭatā^eb^ saṅkhārasabhāvābhāvo. ^b^Pahīnasabbasaṅkhata^eb^nti virahitasabbasaṅkhataṃ, visaṅkhāranti attho. Pahānañca taṃ vinayo cāti ^b^pahānavinayo^eb^ purimena atthena. Dutiyena pana pahīyatīti pahānaṃ, tassa vinayoti yojetabbo.

[03]^b^Bhinnasaṃvarattā^eb^ti ^a^V2.0184^ea^ naṭṭhasaṃvarattā, saṃvarābhāvatoti attho. Tena asamādinnasaṃvaropi saṅgahitova hoti. Samādānena hi sampādetabbo saṃvaro, tadabhāve na hotīti. ^b^Ariye^eb^ti ariyo. Paccattavacanañhetaṃ. ^b^Esese^eb^ti eso eso, atthato anaññoti attho. ^b^Tajjāte^eb^ti atthato taṃsabhāvo, sappuriso ariyasabhāvo, ariyo ca sappurisabhāvoti attho.

[03]^b^So aha^eb^nti attanā parikappitaṃ attānaṃ diṭṭhigatiko vadati. ‘‘Ahaṃbuddhinibandhano attā’’ti hi attavādino laddhi. ^b^Advaya^eb^nti dvayatārahitaṃ. Abhinnaṃ vaṇṇameva ‘‘accī’’ti gahetvā ‘‘accīti vaṇṇo evā’’ti tesaṃ ekattaṃ passanto viya yathāparikappitaṃ attānaṃ ‘‘rūpa’’nti, yathādiṭṭhaṃ vā rūpaṃ, ‘‘attā’’ti gahetvā tesaṃ ekattaṃ passanto daṭṭhabbo. Ettha ca ‘‘rūpaṃ attā’’ti ^a^M2.0207^ea^ imissā pavattiyā abhāvepi rūpe attaggahaṇaṃ pavattamānaṃ acciyaṃ vaṇṇaggahaṇaṃ viya ‘‘advayadassana’’nti vuttaṃ. Upamāyo ca anaññattādigahaṇanidassanavaseneva vuttā, na vaṇṇādīnaṃ viya attano vijjamānadassanatthaṃ. Na hi attani sāmibhāvena rūpañca sakiñcanabhāvena samanupassati. ^b^Attani vā rūpa^eb^nti attānaṃ rūpassa sabhāvato ādhāraṇabhāvena. ^b^Rūpasmiṃ vā attāna^eb^nti rūpassa attano ādhāraṇabhāvena diṭṭhipassanāya passati. ^b^Pariyuṭṭhaṭṭhāyī^eb^ti pariyuṭṭhānappattāhi diṭṭhitaṇhāhi ‘‘rūpaṃ attā, rūpavā attā’’tiādinā khandhapañcakaṃ micchā gahetvā tiṭṭhanato. Tenāha ^b^‘‘pariyuṭṭhānākārenā’’^eb^tiādi. ^b^Eseva nayo^eb^ti yo ‘‘idhekacco rūpaṃ attato samanupassatī’’tiādinā rūpakkhandhe vutto saṃvaṇṇanānayo, vedanākkhandhādīsupi eso eva nayo veditabbo.

[03]^b^Suddharūpamevā^eb^ti arūpena amissitaṃ kevalaṃ rūpameva. ^b^Arūpa^eb^nti suddhārūpaṃ rūpassa aggahitattā. ^b^Catūsu khandhesu tiṇṇaṃ tiṇṇaṃ vasenā^eb^ti catūsu khandhesu tiṇṇaṃ tiṇṇaṃ gahaṇavasena rūpārūpamissako attā kathito tasmiṃ tasmiṃ gahaṇe vedanādivinimuttārūpadhamme kasiṇarūpena saddhiṃ sabbarūpadhamme ca ekajjhaṃ gahaṇasiddhito. ^b^Pañcasu ṭhānesu ucchedadiṭṭhi kathitā,^eb^ te te eva dhamme ‘‘attā’’ti gahaṇato tesañca ucchedabhāvato. Avasesesu pana pannarasasu ṭhānesu rūpaṃ ‘‘attā’’ti gahetvāpi diṭṭhigatiko tattha niccasaññaṃ na vissajjeti kasiṇarūpena taṃ missetvā tassa ca uppādādīnaṃ adassanato, tasmāssa tatthapi hotiyeva ^b^sassatadiṭṭhi^eb^ ekaccasassatagāhavasenapi. ^b^Maggāvaraṇā^eb^ viparītadassanato. ^b^Na saggāvaraṇā^eb^ akammapathappattatāya. Akiriyāhetukanatthikadiṭṭhiyo eva hi kammapathadiṭṭhiyo.

[03]^b^Kāyo^eb^ti rūpakāyo. So ^b^āturoyeva^eb^ asavasabhāvato. ^b^Rāgadosamohānugata^eb^nti appahīnarāgadosamohasantāne ^a^V2.0185^ea^ pavattaṃ. ^b^Idhā^eb^ti imasmiṃ sutte. ^b^Dassitaṃ^eb^ āturabhāvena. ^b^Nikkilesatāyā^eb^ti sayaṃ pahīnakilesasantānagatatāya. ^b^Sekhā neva āturacittā^eb^ pahīnakilese upādāya, appahīne pana upādāya āturacittā. ^b^Anāturacittataṃyeva bhajanti^eb^ vaṭṭānusārimahājanassa viya tesaṃ cittassa kilesavasena āturattābhāvato.

[06]Nakulapitusuttavaṇṇanā niṭṭhitā.