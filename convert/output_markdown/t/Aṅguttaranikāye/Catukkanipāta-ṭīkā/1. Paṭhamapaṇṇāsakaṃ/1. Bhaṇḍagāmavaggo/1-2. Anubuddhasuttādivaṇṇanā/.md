[03]^b^1-2^eb^^b^.^eb^ Catukkanipātassa ^a^M2.0221^ea^^a^V2.0201^ea^ paṭhame anubodho pubbabhāgiyaṃ ñāṇaṃ, paṭivedho anubodhena abhisamayo. Tattha yasmā anubodhapubbako paṭivedho anubodhena vinā na hoti. Anubodho hi ekacco paṭivedhasambaddho, tadubhayābhāvahetukañca vaṭṭe saṃsaraṇaṃ, tasmā vuttaṃ pāḷiyaṃ ‘‘ananubodhā…pe… tumhākañcā’’ti. Paṭisandhiggahaṇavasena bhavato bhavantarūpagamanaṃ ^b^sandhāvanaṃ,^eb^ aparāparaṃ cavanūpapajjanavasena sañcaraṇaṃ ^b^saṃsaraṇa^eb^nti āha ^b^‘‘bhavato’’^eb^tiādi. Sandhāvitasaṃsaritapadānaṃ kammasādhanataṃ sandhāyāha ^b^‘‘mayā ca tumhehi cā’’^eb^ti paṭhamavikappe. Dutiyavikappe pana bhāvasādhanataṃ hadaye katvā ^b^‘‘mamañceva tumhākañcā’’^eb^ti yathārutavaseneva vuttaṃ ^a^V2.0202^ea^. Dīgharajjunā baddhasakuṇaṃ viya rajjuhattho puriso desantaraṃ taṇhārajjunā baddhaṃ sattasantānaṃ abhisaṅkhāro bhavantaraṃ neti etāyāti ^b^bhavanetti^eb^. Tenāha ^b^‘‘bhavarajjū’’^eb^tiādī.

[03]^b^Vaṭṭadukkhassa antakaro^eb^ti sakalavaṭṭadukkhassa sakasantāne parasantāne ca vināsakaro abhāvakaro. Buddhacakkhudhammacakkhudibbacakkhumaṃsacakkhusamantacakkhusaṅkhātehi ^b^pañcahi cakkhūhi cakkhumā^eb^. Savāsanānaṃ kilesānaṃ samucchinnattā sātisayaṃ kilesaparinibbānena ^b^parinibbuto^eb^. Dutiyaṃ uttānameva.

[06]Anubuddhasuttādivaṇṇanā niṭṭhitā.