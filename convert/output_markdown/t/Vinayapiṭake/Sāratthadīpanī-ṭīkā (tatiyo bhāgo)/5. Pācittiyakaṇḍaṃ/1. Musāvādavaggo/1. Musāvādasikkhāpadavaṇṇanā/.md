[03]^b^1^eb^^b^.^eb^ Musāvādavaggassa ^a^M3.0001^ea^^a^V3.0001^ea^ paṭhamasikkhāpade ^b^khuddakāna^eb^nti ettha ^b^‘‘khuddaka^eb^-saddo bahu-saddapariyāyo ^a^V3.0002^ea^. Bahubhāvato imāni khuddakāni nāma jātānī’’ti vadanti. ^b^Tatthā^eb^ti tesu navasu vaggesu, tesu vā khuddakesu. Kāraṇena kāraṇantarapaṭicchādanameva vibhāvetuṃ ^b^‘‘rūpaṃ anicca’’^eb^ntiādimāha. Rūpaṃ aniccanti paṭijānitvā tattha kāraṇaṃ vadanto ^b^‘‘jānitabbato’’^eb^ti āha. ‘‘Yadi evaṃ nibbānassapi aniccatā āpajjatī’’ti parena vutto taṃ kāraṇaṃ paṭicchādetuṃ puna ^b^‘‘jātidhammato’’^eb^ti aññaṃ kāraṇaṃ vadati.

[03]‘‘Sampajānaṃ musā bhāsatī’’ti vattabbe ^b^sampajāna musā bhāsatī^eb^ti anunāsikalopena niddesoti āha ^b^‘‘jānanto musā bhāsatī’’^eb^ti.

[03]^b^2^eb^^b^.^eb^^b^Jānitvā jānantassa ca musā bhaṇane^eb^ti pubbabhāgepi jānitvā vacanakkhaṇepi jānantassa musā bhaṇane. Bhaṇanañca nāma idha abhūtassa vā bhūtataṃ bhūtassa vā abhūtataṃ katvā kāyena vā vācāya vā viññāpanapayogo. ^b^Sampajānamusāvāde^eb^ti ca nimittatthe bhummavacanaṃ, tasmā ^a^M3.0002^ea^ yo sampajāna musā vadati, tassa taṃnimittaṃ taṃhetu tappaccayā pācittiyaṃ hotīti evamettha aññesu ca īdisesu attho veditabbo.

[03]^b^3^eb^^b^.^eb^ Visaṃvādenti etenāti ^b^visaṃvādanaṃ,^eb^ vañcanādhippāyavasappavattaṃ cittaṃ. Tenāha ^b^‘‘visaṃvādanacittaṃ purato katvā vadantassā’’^eb^ti. Vadati etāyāti ^b^vācā,^eb^ vacanasamuṭṭhāpikā cetanā. Tenāha ^b^‘‘micchāvācā…pe… cetanā’’^eb^ti. ^b^Pabhedagatā vācā^eb^ti anekabhedabhinnā. ^b^Evaṃ paṭhamapadena suddhacetanā…pe… kathitāti veditabbā^eb^ti iminā imaṃ dīpeti – suddhacetanā vā suddhasaddo vā suddhaviññatti vā musāvādo nāma na hoti, viññattiyā saddena ca sahitā taṃsamuṭṭhāpikā cetanā musāvādoti. ^b^Cakkhuvasena aggahitārammaṇa^eb^nti cakkhusannissitena viññāṇena aggahitamārammaṇaṃ. Ghānādīnaṃ tiṇṇaṃ indriyānaṃ sampattavisayaggāhakattā vuttaṃ ^b^‘‘tīhi indriyehi ekābaddhaṃ viya katvā’’^eb^ti. ‘‘Dhanunā vijjhatī’’tiādīsu viya ‘‘cakkhunā diṭṭha’’nti ayaṃ vohāro loke pākaṭoti āha ^b^‘‘oḷārikeneva nayenā’’^eb^ti.

[03]^b^11^eb^^b^.^eb^^b^Avīmaṃsitvā^eb^ti anupaparikkhitvā. ^b^Anupadhāretvā^eb^ti avinicchinitvā. ^b^Jaḷattā^eb^ti aññāṇatāya. ^b^Dārusakaṭaṃ yojetvā gato^eb^ti dārusakaṭaṃ yojetvā tattha nisīditvā gatoti adhippāyo. ^b^Gato bhavissatī^eb^ti tatheva sanniṭṭhānaṃ katvā vuttattā musāvādo jāto. Keci pana ‘‘keḷiṃ kurumānoti vuttattā evaṃ vadanto dubbhāsitaṃ āpajjatī’’ti vadanti, taṃ na gahetabbaṃ ^a^V3.0003^ea^. Jātiādīhiyeva hi dasahi akkosavatthūhi davakamyatāya vadantassa dubbhāsitaṃ vuttaṃ. Vuttañhetaṃ –

[21]‘‘Hīnukkaṭṭhehi ukkaṭṭhaṃ, hīnaṃ vā jātiādihi;

[22]Ujuṃ vāññāpadesena, vade dubbhāsitaṃ davā’’ti.

[03]Cittena thokatarabhāvaṃyeva aggahetvā bahubhāvaṃyeva gahetvā vuttattā ‘‘gāmo ekatelo’’tiādināpi musāvādo jāto. ^b^Cāresu^eb^nti upanesuṃ. Visaṃvādanapurekkhāratā, visaṃvādanacittena yamatthaṃ vattukāmo, tassa puggalassa viññāpanapayogo cāti imānettha dve aṅgāni ^a^M3.0003^ea^. Uttarimanussadhammārocanatthaṃ musā bhaṇantassa pārājikaṃ, amūlakena pārājikena anuddhaṃsanatthaṃ saṅghādiseso, saṅghādisesena anuddhaṃsanatthaṃ pācittiyaṃ, ācāravipattiyā dukkaṭaṃ, ‘‘yo te vihāre vasatī’’tiādipariyāyena uttarimanussadhammārocanatthaṃ paṭivijānantassa musā bhaṇite thullaccayaṃ, appaṭivijānantassa dukkaṭaṃ, kevalaṃ musā bhaṇantassa idha pācittiyaṃ vuttaṃ.

[06]Musāvādasikkhāpadavaṇṇanā niṭṭhitā.