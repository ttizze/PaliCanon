[21]Mahākāruṇikaṃ ^a^M1.0001^ea^^a^V1.0001^ea^^b^buddhaṃ, dhammañca^eb^ vimalaṃ varaṃ;

[22]Vande ^b^ariyasaṅghañca,^eb^ dakkhiṇeyyaṃ niraṅgaṇaṃ.

[21]Uḷārapuññatejena, katvā sattuvimaddanaṃ;

[22]Pattarajjābhisekena, sāsanujjotanatthinā.

[21]Nissāya ^a^V1.0002^ea^ sīhaḷindena, yaṃ ^b^parakkamabāhunā^eb^;

[22]Katvā nikāyasāmaggiṃ, sāsanaṃ suvisodhitaṃ.

[21]^b^Kassapaṃ^eb^ taṃ mahātheraṃ, saṅghassa pariṇāyakaṃ;

[22]Dīpasmiṃ tambapaṇṇimhi, sāsanodayakārakaṃ.

[21]Paṭipattiparādhīnaṃ, sadāraññanivāsinaṃ;

[22]Pākaṭaṃ gagane canda-maṇḍalaṃ viya sāsane.

[21]Saṅghassa pitaraṃ vande, vinaye suvisāradaṃ;

[22]Yaṃ nissāya vasantohaṃ, vuddhippattosmi sāsane.

[21]Anutheraṃ mahāpuññaṃ, ^b^sumedhaṃ^eb^ sutivissutaṃ;

[22]Avikhaṇḍitasīlādi-parisuddhaguṇodayaṃ.

[21]Bahussutaṃ satimantaṃ, dantaṃ santaṃ samāhitaṃ;

[22]Namāmi sirasā dhīraṃ, garuṃ me gaṇavācakaṃ.

[21]Āgatāgamatakkesu ^a^M1.0002^ea^, saddasatthanayaññusu;

[22]Yassantevāsibhikkhūsu, sāsanaṃ suppatiṭṭhitaṃ.

[21]Vinayaṭṭhakathāyāhaṃ, ^b^līnasāratthadīpaniṃ^eb^;

[22]Karissāmi suviññeyyaṃ, paripuṇṇamanākulaṃ.

[21]Porāṇehi kataṃ yaṃ tu, līnatthassa pakāsanaṃ;

[22]Na taṃ sabbattha bhikkhūnaṃ, atthaṃ sādheti sabbaso.

[21]Duviññeyyasabhāvāya, sīhaḷāya niruttiyā;

[22]Gaṇṭhipadesvanekesu, likhitaṃ kiñci katthaci.

[21]Māgadhikāya ^a^V1.0003^ea^ bhāsāya, ārabhitvāpi kenaci;

[22]Bhāsantarehi sammissaṃ, likhitaṃ kiñcideva ca.

[21]Asāraganthabhāropi, tattheva bahu dissati;

[22]Ākulañca kataṃ yattha, suviññeyyampi atthato.

[21]Tato aparipuṇṇena, tādisenettha sabbaso;

[22]Kathamatthaṃ vijānanti, nānādesanivāsino.

[21]Bhāsantaraṃ tato hitvā, sāramādāya sabbaso;

[22]Anākulaṃ karissāmi, paripuṇṇavinicchayanti.